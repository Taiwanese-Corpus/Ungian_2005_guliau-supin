∮PoaN3 kong2-chhio3
Kin2-tiuN lau7-bu2 tiau5-tit8 kiaN2
Kang, Teng5-chhiu7 
U7 1 e5 kio3 A-beng5 e5 hak8-seng gin2-a2, taN-a2 thak8 sio2-hak8 3-ni5-a2. U7 1 kang chai2-khi2 khun3 1-e7 siuN oaN3, be7-hu3 ka-ti7 eng7 kiaN5--e5 khi3 hak8-hau7, in lau7-bu2 kio3 i chhui3-bin7 se2-se2--le, chah 1 liap8 ban2-tho5, chheh-phaiN7-a2 phaiN7--le, beh eng7 ou-tou2-bai2 ka7 chai3 khi3 hak8-hau7. Hiong5-hiong5-kong5-kong5 ou-tou2-bai2 chhui--le, 1 lian2 sai2 50, phu5-u2--1-e7 to7 sai2--chhut-khi3, 1-bak8-nih to7 kau3 poaN3-lou7 chheN-ang5-teng kha, tu2 tioh8 ang5-teng tong3-tiau5--le, in bu2--a2 oat8-thau5 khoaN3 tioh8 A-beng5 bo5 che7 ti7 ou-tou2-bai2 teng2, khia7 ti7 ou-tou2-bai2 piN--a2 chhoan2, to7 mng7 A-beng5 kong2: “Hak8-hau7 iau2-boe7 kau3, li2 nah e7 hiah kin2 to7 thiau3--loh8-lai5?” A-beng5 in3 kong2: “Goa2 iau2-boe7 che7 khi2-lih ou-tou2-bai2 teng2--le, goa2 si7 toe3 ti7 li2 au7-piah, eng7 chau2--e5!”

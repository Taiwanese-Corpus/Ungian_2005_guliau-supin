∮PoaN3-kong2-chhio3

Siong7-te3 e5 ChiN5

Homosapiens ACT
Le2-pai3-jit8 tak8-e5 cho3-hoe2 beh khi3 kau3-tng5 cho3 le2-pai3. A-bu2 theh8 2 kai5 50 khou e5 gin5-kak-a2 hou7 10 hoe3 e5 A-Koan. Koh tek8-piat8 kau-tai3 chit8 e5 hou7 i, chit8 e5 ai3 hong7-hian3 hou7 Siong7-te3.
In hoaN-hoaN-hi2-hi2 tau3-tin7 kiaN5 chhut mng5. A-Koan na2 chhiuN3 koa, poaN3 kiaN5 poaN3 chong5. Bo5 tu2-ho2 soah poah8 1 to2. 1 kai5  50 khou e5 gin5-kak-a2 soah lin3 tui3 pai5-chui2-kau loh8--khi3. I toa7 siaN hoah kong2: “A-bu2, Siong7-te3 e5 chiN5 lak bo5--khi3-a!”

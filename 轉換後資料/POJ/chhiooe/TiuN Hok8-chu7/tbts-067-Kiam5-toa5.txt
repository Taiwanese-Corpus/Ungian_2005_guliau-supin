Kiam5-toa5

Cha2-cheng e5 Tai5-oan5-lang5 chiok san3-chhiah. U7 bi2-png7 thang chiah8 chiu7 sng3-si7 be7 bai2--lah. Beh u7 mih8-phoe3 thang phoe3-png7 koh khah han2--tit. Na7 u7, ma7 long2-si7 chhai3-pou2, kiam5-hi5 hit lui7 e5 kiam5-toa5. Oah8 beh kiam5--si2 .
Kong2 u7 chit ke-hoe2-a2, san3 kah lian kiam5-hi5 thang phoe3 to bo5, chi2-ho2 ti7 piah-teng2 tiau3 chit8 boe2 kiam5-hi5. Chiah8 png7 e5 si5, lau7-pe7 chiu7 ka7 in nng7 e5 kiaN2 kong2 : “ Lin2 na7 bo5 mih8 phoe3 png7 chiah8 be7 loh8--khi3, tioh8 khoaN3 chit e7 piah-teng2 e5 kiam5-hi5, chiah8 chit chhui3 png7. An2-ne, lin2 e7 kam2-kak png7 khah ho2 chiah8. ”
Koe3 chit8-e5-a2, sio2-ti7 tioh8 kheng5-hun kong2: “A-pa, a-hiaN chin iau-sai5, i long2 khoaN3 nng7 e5 chiah8 chit8 chhui3 png7. ”
A-pa tui3-chhui3 ka7 in3 kong2: “ Mai3 chhap--i. Hou7 i oah8-oah8 kiam5--si2.” 
(Ong-iok8-tek Tai5-gi2  kau3-sek, TiuN  Hok-Chu7 i-su cheng2-li2)
  


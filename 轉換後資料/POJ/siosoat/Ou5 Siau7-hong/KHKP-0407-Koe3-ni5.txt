
Koe3-ni5

(Ou5 Siau7-hong ki3.)
Ke-lou7 tiam7-cheng7, kan-ta tiam3-cheng5 e5 chheng5-oe kap kok-ki5 e5 chng-thaN7. Hut-jian5 u7 phih-phiak8 e5 siaN si3-bin7 the in3, oan2-jian5 chhin-chhiuN7 chian3-tin7 e5 ki-koan chheng3.  Ah!  Che si7 sim2-mih8 si5-chun7 leh?  Chiu7-si7 sin-ni5 e5 chhe-it cha2.
Koh chit8 tiap8-a2 ku2 jit8 tui3 tang chhut,jit8-kng chio3-tioh8 chhiu7-hioh8, koh u7 tam7-poh8 hong, chiu7 na2 hian2-chhut i e5 bi2-le7.  Koe3-ni5 e5 keng2-ti3 u7 an2-ni, bok8-koai3 kioch3o kiong-hi2.
Tng ti7 chit e5 si5 ke-kak u7 chit8 te3 chhau2-chhu3, piah-thou5 long2 lak liau2,piah-pin2 chit8-ki chit8-ki thang sng3,chhu3-teng2 ia7 hai7, tui3 lai7-bin7 thang hun-piat thiN-sek.  Hut-jian5 u7 siaN tui3 pang5-lai7 chhut, siaN se3 koh phoa3-chhe3, the kio3 kong2, Hi2-ah, goa2 chin iau, thang pu5 tam7-poh8 am2-moai5 hou7 goa2.  Gin2-a2 in3 kong2, A-pa, goa2 pu5 ho2 lah; chiu7 te2 ti7 oaN2-nih8 phang5 kau3 bin5-chhng5 cheng5,Ti7 bin5-chhng5 to2 chit e5 piN7-lang5, thau5-mng5 lang3-lang3, bin7 ng5, bak8 thap, oan2-jian5 chhin-chhiuN7 im3-sin e5 lang5-pou2,chhun-chhut kou-ta5 e5 chhiu2 lai5 chia poaN2, sio2-khoa2 chiong seng-khu phengt7? jia-hong, chiu7 tit8-tit8 lim hit oaN2 moai5,chiong bak8-chiu khoaN3 i e5 kiaN2 kong2,Phih-phiak8 e5 siaN, he si7 siaN2-hoe3?  In3 kong2 si7 teh pang3-phau3, in-ui7 cha2-khi2 si7 koe3-ni5.  PiN7 lang5 thou5-khui3 kong2, Goa2 lian5-lui7 kiaN2 chin che7 lah, tui3 li2 e5 lau7-bo2 si2 laiu2, seng-li2 sit pai7, koh seng-khu ia7 hou7 piN7 kong-kek, ti3-kau3 poah8-loh8 ti7 pin5-kiong5 khut, i2-keng m7 chai u7 koe3-ni5 e5 tai7-chi3, siuN7 eng2-koe3 khui-tiam3 e5 si5 kah na2 bin5-bang5; pun2-jian5 si7 ka-ti7 chu7-lip8, kin-a2-jit8 tioh8 oa2-kho3 pat8 lang5.
TaN ti7 chit kan-lan5 e5 jit8-chi2 sim2-mih8 lang5 teh chou7-chan7?  In3 kong2, Si7 lankek2-piah e5 Oan7-m2, u7 si5 chiong bi2, ia7 bat eng7 chiN5 hou7 lan2, tu5-khi3 i chit8-e5,iau2-boe7 u7 te7 ji7-e5 ka7 goa2 iat8-chhiu2.  PiN7-lang5 kong2, Chin-chiaN3 ho2-sim, lan2 pe7-kiaN2 e5 mia7 sit8-chai7 si7 I teh po2-hou7,tng chit8-si5 bi2-niu5 chiah kui3,ho2-giah8 lang5 it-bi7 ai3 khah ho2-giah8,sim2-mih8 lang5 e5 sim u7 khng3 kan-khou2 lang5 e5 bin7-iaN7?  Sou2 ukh7￠g-e5 To5-chiu I2-tun3 na7-tiaN7, ku3 li2 kan-khou2 lang5 an2-choaN2, u7 hi7 tiN3 bo5 thiaN,bak8-chiu ke2 bo5 khoaN3, soan-gian5 kong2 kap i bo5 kan-siap8 lah!  SiuN7 hiah e5 pu3-lang5 kiam2 be7 hou7 Oan7-m2 thi2-chhio3 mah?
PiN7 lang5 siN3 Siau mia5 Cheng3, i e5 kiaN2chiu7-si7 Hi2, 12 hoe3; sui-jian5 hoe3 chio2, iau2 gau5 hok8-sai7 pe7, thang kong2 si7 iu2-hau3.
Keh kui2-na7 jit8 u7 chit8-e5 chhiN-hunl7ang i-koan che5-cheng2, bak8-chiu chu3-sin5 khoaN3 chhau2-chhu3, ka-ti7 kong2, Chit keng kiam2 m7-si7 goan2 hiaN teh toa3?  Chiu7 toa7-siaN kio3, An2-hiaN, lin2 sio2-ti7 Gi7-a2 tng2-lai5 lah!  Jip8 mng5 thiaN-tioh8 siaN se3-se3 teh in3, Li2 e5 pok8-cheng5 hiaN ti7-chia.  Jip8 mng5 hiaN-ti7 kiN3-bin7 chi2-u7 thiaN-tioh8 thi5-khau3 e5 siaN, soa3 bo5 oe7 thang kong2 li7-piat8 e5 siau-sit.  Chit8 tiap8-a2-ku2 siaNtiam7.  Gi7-a2 chiu7 kong2 i li7-piat8 hiaN koe3-khi3 Tiong-kok cho3 seng-li2, kai-chai3 u7 than3 chiN5, taN sun7 koe3-ni5 e5 ki-hoe7 tng2-lai5.  Bo5 phah-sng3 A-hiaN li2 tu2-tioh8 chiah pi-chham2, che long2 si7 goa2 kou-hu7 li2, ng3-bang7 A-hiaN sia3-iu7.
Kong2 soah liam5-piN chhiaN2 i-seng lai5 khoaN3, ia7 chiah8 ioh8.  A-cheng3 e5 piN7 khiam3 tiau7-iong7 koh kau7 ut-chut, sou2-ichiah2 hiah siau-san2.  TaN hiaN-ti7 siong-hoe7, i e5 hoaN-hi2 kau3-giah8 thang i-piN7,kui2-jit8 ku2 chiu7 ho2-ho2.  Gi7-a2 liam5-piN chhiaN3 lang5 teng5-khi2 chiong ku7 oaN7-sin,ng5-kim e5 khui3-lat8 sit8-chai7 thang kiaN,bo5 loa7-ku2 khi2 ho2, chiu7 poaN-koe3 khi3 toa3.  Lok8-seng5 hit jit8 lang5-khah moat2￡g.  A-cheng3 khi2-lai5 phang5 poe chhiaN2 tai7-ke lim, chhut-sian kong2 cheng5 jit8 e5 koe3-ni5 m7-si7 goa2-e5, kin-a2-jit8 chiaN3 si7 goa2 chin chiaN3 e5 koe3-ni5.  Seng3-keng kong2,Lin2 sou2 tu2-tioh8 e5 chhi3 bo5 m7 si7 lang5 esi5ong su7; Siong7-te3 si7 sin3-sit8, bo5 beh hou7 lin2 tu2-tioh8 chhi3 koe3-thau5 ti7 lin2 sou2 etng7; chiu7-si7 siu7-khi3 e5 si5 beh soa3 khui thoat-chhut e5 lou7, hou7 lin2 tng e7 khi2 (I Ko-lim5-to 10:13).
 
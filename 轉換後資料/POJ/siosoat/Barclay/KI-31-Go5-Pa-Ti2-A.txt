	Go5-Pa-Ti2-A	(31)
[1]	Go5-pa-ti2-a sou2 tit-tioh8 e5 bek8-si7.	
	Chu2 Ia5-ho5-hoa lun7-kau3 I2-tong kong2: Goan2 tui3 Ia5-ho5-hoa hia thiaN-kiN3 siau-sit, ia7 u7 su3-chia2 hong7-chhe khi3 liat8-kok, kong2, Khi2--lai5 ah, lan2 tioh8 khi2-lai5 kap i kau-chian3.  2). KhoaN3 ah, Goa2 hou7 li2 ti7 liat8-kok-tiong choe3 bi5-soe3, hou7 lang5 toa7-toa7 khoaN3-khin.  3). Tiam3-ti7 chioh8-tong7-lai7, khia7-khi2 koaiN5 e5 sou2-chai7-e5 ah, li2 e5 sim e5 kiau-ngou7 phian3 li2, sim-lai7 kong2, Chi7-chui7 oe7 ka7 goa2 kang3-loh8 toe7 ah?  4). Li2 sui-jian5 seng-koaiN5 chhin-chhiuN7 eng-chiau2, choh-siu7 ti7 chhiN e5 tiong-kan, Goa2 beh tui3-hia ka7 li2 kang3-loh8; che si7 Ia5-ho5-hoa kong2--e5.  5). Chhat8 na7 lai5 li2 hia, a2-si7 kiong5-to7 mi5--si5 lai5, kiam2 m7-si7 thau kau3 moa2-i3 na7-tiaN7? ban2 phu5-to5--e5 na7 lai5 kau3 li2 hia ban2, kiam2 bo5 iau2 lau5 kui2-liap8-a2 mah? li2 tu2-tioh8 chian2-tu5 kau3 chaiN2-iuN7 ah!  6). I2-so3 chaiN2-iuN7 siu7 chhiau-chhe7 ah! i sou2 khng3 e5 po2-mih8 chaiN2-iuN7 siu7 chha5-chhut ah!  7). Kap li2 kiat-iok-e5 long2 toa3 li2 kau3 pian-kai3; kap li2 ho5-ho2--e5 khi-phian3 li2, khah-iaN5 li2; chiah8 li2 e5 bi2-niu5--e5 siat oah8-tauh ti7 li2 e5 e7-bin7; i e5 sim long2 bo5 ti3-sek.  8). Ia5-ho5-hoa kong2, Kau3 hit-jit8 Goa2 kiam2 bo5 tui3 I2-tong tu5-biat8 ti3-hui7 e5 lang5, tui3 I2-so3 e5 soaN tu5-biat8 chhang-mia5 e5 lang5?  9). The5-ban7 ah, li2 e5 iong2-su7 beh kiaN-hiaN5, ti3-kau3 tiam3 I2-so3 e5 soaN, tak8-lang5 siu7 thai5-si2 chian2-tu5.  10). In-ui7 li2 po7-giok8 li2 e5 hiaN-ti7 Nga2-kok, li2 beh tu2-tioh8 toa7-toa7 kian3-siau3; li2 iah8 beh eng2-oan2 siu7 chian2-tu5.  11). Tng li2 khia7 ti7 piN--thau5 e5 jit8, goa7-lang5 chhiuN2 i e5 chai5-but8, iN7-pang-lang5 jip8 i e5 siaN5-mng5, ui7 Ia5-lou7-sat-leng2 liam-khau, hit-jit8 li2 chhin-chhiuN7 in tiong-kan e5 chit8-e5.  12). Tng li2 e5 hiaN-ti7 e5 jit8, chiu7-si7 i tu2-tioh8 hoan7-lan7 e5 jit8, li2 m7 eng-kai khia7-teh khoaN3; Iu5-tai7 lang5 siu7-biat8 e5 jit8, li2 m7 eng-kai ui7-tioh8 an2-ni lai5 hoaN-hi2; in tu2-tioh8 chai-lan7 e5 jit8, li2 m7 eng-kai kong2 toa7-oe7.  13). Goa2 e5 peh-siN3 tu2-tioh8 chai-e7 e5 jit8, li2 m7 eng-kai jip8 i e5 mng5; in tu2-tioh8 chai-e7 e5 jit8, li2 m7 eng-kai khoaN3 in teh siu7-khou2; in tu2-tioh8 chai-e7 e5 jit8, li2 m7 eng-kai bong-tioh8 in e5 chai5-but8.  14). Li2 m7 eng-kai khia7 ti7 siang-chhe lou7, chah8 in tiong-kan to5-chau2 e5 lang5; in tu2-tioh8 chai-lan7 e5 jit8, li2 m7 eng-kai chiong in chhun e5 lang5 kau-hu3 tui3-tek8.  15). In-ui7 Ia5-ho5-hoa pan7-li2 ban7-kok e5 jit8 kun7--lah; chiau3 li2 sou2 kiaN5--e5, ia7 beh an2-ni kiaN5 ti7 li2; li2 sou2 choe3--e5, beh kui ti7 li2 e5 thau5-khak.  16). In-ui7 chhin-chhiuN7 lin2 ti7 Goa2 e5 seng3-soaN bat lim, ban7-kok ia7 beh chhin-chhiuN7 an2-ni tng5-tng5 lim, iah8 lim ia7 thun--loh8-khi3, in chiu7 beh kui ti7 bo5.
	17). Ti7 Sek-an soaN beh u7 to5-thoat e5 lang5, iah8 beh chiaN5-choe3 seng3; Nga2-kok-ke beh tit-tioh8 i pun2 u7 e5 giap8.  18). Nga2-kok-ke beh chiaN5-choe3 he2, Iok-sek ke beh chiaN5-choe3 he2-iam7, I2-so3 e5 ke beh choe3 tiu7-ko2, he2 beh sio lai5 biat8 i; I2-so3 e5 ke beh bo5 lau5 chit8-e5; in-ui7 Ia5-ho5-hoa u7 kong2 i.  19). Lam5-hng e5 lang5 beh tit-tioh8 I2-so3 e5 soaN, piN5-iuN5 e5 lang5 beh tit-tioh8 Hui-li7-su7, iah8 beh tit-tioh8 I2-hoat-lian5 e5 chhan5, kap Sat-ma2-li7-a e5 chhan5; Pian7-nga2-bin2 lang5 beh tit-tioh8 Ki-liat8.  20). I2-sek-liat8 kun-tui7 chiah-e5 siu7-liah8--e5 beh tit-tioh8 siok8 Ka-lam5 lang5 e5 toe7, tit8-kau3 Sat-lek8-hoat; tiam3-ti7 Se-hoat-lah8 siu7-liah8 e5 Ia5-lou7-sat-leng2 lang5 beh tit-tioh8 Lam5-hng e5 siaN5.  21). Beh u7 chiah-e5 chin2-kiu3--e5 chiuN7 Sek-an soaN, lai5 sim2-phoaN3 I2-so3 e5 soaN; kok-tou7 chiu7 kui Ia5-ho5-hoa.


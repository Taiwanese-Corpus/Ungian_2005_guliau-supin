	I2-Su-Lah8 (15)
[1]	Tng Pho-su ong5 Kou2-liat8 goan5--ni5, in-ui7 beh eng3-giam7 Ia5-ho5-hoa thok Ia5-li7-bi2 sou2 kong2 e5 oe7, Ia5-ho5-hoa chiu7 kek-tong7 Pho-su ong5 Kou2-liat8 e5 sim, hou7 i soan-pou3 ti7 thong-kok, koh sia2 i, kong2,  2). Pho-su ong5 Kou2-liat8 an2-ni kong2, ThiN-teng2 e5 Siong7-te3 Ia5-ho5-hoa chiong thiN-e7 e5 ban7-kok siuN2-su3 goa2, koh beng7-leng7 goa2 ti7 Iu5-tai7 e5 Ia5-lou7-sat-leng2 ka7 I khi2 tian7.  3). Lin2 tiong-kan kiN3-na7 choe3 I e5 peh-siN3--e5, thang chiuN7-khi3 Iu5-tai7 e5 Ia5-lou7-sat-leng2, ti7 Ia5-lou7-sat-leng2 koh khi2 Ia5-ho5-hoa I2-sek-liat8 Siong7-te3 e5 tian7; goan7 i e5 Siong7-te3 kap i ti7-teh; I chin-chiaN3 si7 Siong7-te3.  4). KiN3 sou2 chhun e5 lang5, bo5-lun7 kia3-kha ti7 sim2-mih8 sou2-chai7, hit sou2-chai7 e5 lang5 tioh8 eng7 kim gun5, chai5-but8, cheng-siN, pang-chan7 i; leng7-goa7 ia7 tioh8 ui7 Ia5-lou7-sat-leng2 Siong7-te3 e5 tian7, kam-sim hian3 le2-mih8.
	5). Tui3 an2-ni Iu5-tai7 kap Pian7-nga2-bin2 e5 chok8-tiuN2, che3-si, Li7-bi7 lang5, kiN3-na7 hou7 Siong7-te3 kek-tong7 i e5 sim e5, long2 khi2-lai5, beh chiuN7-khi3 Ia5-lou7-sat-leng2, khi2 Ia5-ho5-hoa e5 tian7.  6). In si3-ui5 e5 lang5 chiu7 eng7 gun5-khi3, eng7 kim, chai5-but8, cheng-siN, po2-poe3, pou2-chou7 in; leng7-goa7 koh u7 kam-sim hian3 e5 le2-mih8.  7). Kou2-liat8 ong5 ia7 chiong Ia5-ho5-hoa tian7-lai7 e5 khi3-ku7 theh8--chhut-lai5, chiu7-si7 cheng5 Ni5-pou3-kah-ni5-sat tui3 Ia5-lou7-sat-leng2 poaN--lai5, he7 ti7 i hiah e5 siong7-te3 e5 bio7 e5.  8). Chiah e5 khi3-ku7 Pho-su ong5 Kou2-liat8 thok koan2 khou3-pang5 e5 Bi2-the5-li7-tat8 theh8--chhut-lai5, tiam2-sng3 i, kau-hou7 Iu5-tai7 e5 siu2-leng2 Siat-pa-sat.  9). In e5 siau3-giah8 ki3 ti7 e7-bin7; kim-poaN5 saN-chap8 te3, gun5-poaN5 chit8-chheng te3, to ji7-chap8-kau2 ki,  10). kim-oaN2 saN-chap8 te3, gun5-oaN2 te7-ji7-pan7-e5 si3-pah it-chap8 te3, pat8-iuN7 e5 khi3-ku7 chit8-chheng kiaN7; kim gun5 e5 khi3-ku7 kiong7 gou7-chheng si3-pah kiaN7;  11). toa3 siu7-liah8 e5 lang5 tui3 Pa-pi2-lun5 chiuN7-kau3 Ia5-lou7-sat-leng2 e5 si5, Siat-pa-sat chiong chiah-e5 long2 toa3 chiuN7 khi3.

[2]	Cheng5 Pa-pi2-lun5 ong5 Ni5-pou3-kah-ni5-sat liah8 kau3 Pa-pi2-lun5 e5, Iu5-tai7 seng2 peh-siN3-tiong u7 lang5 tui3 siu7-liah8 kau3 e5 sou2-chai7 to3-lai5 Ia5-lou7-sat-leng2 kap Iu5-tai7, tak8-lang5 to3-khi3 i e5 siaN5;  2). chiu7-si7 kap Sou2-lo5-pa-pek, Ia5-su-a, Ni5-hi-bi2, Se-lai7-nga2, Li7-lai5-nga2, Boat8-ti2-kai2, Pit-san, Bi2-su-poat8, Pi2-kek-oa2-i, Li7-hong5, Pa-na2, saN-kap to3--lai5-e5.
	I2-sek-liat8 peh-siN3 e5 lang5-giah8 ki3 ti7 e7-toe2.  3). Pa-liok8 e5 hou7-e3, nng7-chheng chit8-pah chhit-chap8-ji7 lang5.  4). Si7-hoat-the5-nga2 e5 hou7-e3, saN-pah chhit-chap8-ji7 lang5.  5). A-lah8 e5 hou7-e3, chhit-pah chhit-chap8-gou7 lang5.  6). Pa-hap-mou5-ap e5 hou7-e3, chiu7-si7 Ia5-su-a kap Iok-ap e5 hou7-e3, nng7-chheng poeh-pah it-chap8-ji7 lang5.  7). I2-lan5 e5 hou7-e3, chit8-chheng nng7-pah gou7-chap8-si3 lang5.  8). Sat-thou2 e5 hou7-e3, kau2-pah si3-chap8-gou7 lang5.  9). Sat-kai2 e5 hou7-e3, chhit-pah lak8-chap8 lang5.  10). Pa-ni5 e5 hou7-e3, lak8-pah si3-chap8-ji7 lang5.  11). Pi2-pai3 e5 hou7-e3, lak8-pah ji7-chap8-saN lang5.  12). Ap-kah e5 hou7-e3, chit8-chheng nng7-pah ji7-chap8-ji7 lang5.  13). A-to-ni5-kan e5 hou7-e3, lak8-pah lak8-chap8-lak8 lang5.  14). Pi2-kek-oa2-i e5 hou7-e3, nng7-chheng lian5 gou7-chap8-lak8 lang5.  15). A-teng e5 hou7-e3, si3-pah gou7-chap8-si3 lang5.  16). A-tek8 e5 hou7-e3, siok8 Hi-se-ka e5, kau2-chap8-poeh lang5.  17). Pi2-sai3 e5 hou7-e3 saN-pah ji7-chap8-saN lang5.  18). Iok-lah8 e5 hou7-e3, chit8-pah it-chap8-ji7 lang5.  19). Hap-sun7 e5 hou7-e3, nng7-pah ji7-chap8-saN lang5.  20). Kiat-pa-jiN2 lang5, kau2-chap8-gou7 e5.  21). Pek-li7-heng5 lang5, chit8-pah ji7-chap8-saN e5.  22). Ni5-to5-hoat lang5, gou7-chap8-lak8 e5.  23). A-na2-tut8 lang5, chit8-pah ji7-chap8 poeh e5.  24). A-su-ma2-hut lang5, si3-chap8-ji7 e5.  25). Ki-liat8-ia5-lim5 lang5, Ki-hui-lah8 lang5, Pi2-liok8 lang5, kiong7 chhit-pah si3-chap8-saN e5.  26). Lah8-ma2 lang5, Ka-pa lang5, kiong7 lak8-pah ji7-chap8-it e5.  27). Bek8-ma2 lang5, chit8-pah ji7-chap8-ji7 e5.  28). Pek-tek8-li7 lang5, Ai e5 lang5, kiong7 nng7-pah ji7-chap8-saN e5.  29). Ni5-pho lang5, gou7-chap8-ji7 e5.  30). Boat8-pit lang5, chit8-pah gou7-chap8-lak8 e5.  31). Pat8 e5 I2-lan5 e5 hou7-e3, chit8-chheng nng7-pah gou7-chap8-si3 lang5.  32). Hap-lim5 e5 hou7-e3, saN-pah ji7-chap8 lang5.  33). Lo5-tek lang5, Hap-te7 lang5, O-lo5 lang5, kiong7 chhit-pah ji7-chap8-gou7 e5.  34). Ia5-li7-ko lang5, saN-pah si3-chap8-gou7 e5,  35). Se-na2 lang5, saN-chheng lak8-pah saN-chap8 e5.
	36). Che3-si, Ia5-su-a e5 ke, Ia5-tai7-nga2 e5 hou7-e3, kau2-pah chhit-chap8-saN lang5.  37). Im-bek8 e5 hou7-e3, chit8-chheng lian5 gou7-chap8-ji7 lang5.  38). Pa-si-hou7-jiN2 e5 hou7-e3, chit8-chheng nng7-pah si3-chap8-chhit lang5.  39). Hap-lim5 e5 hou7-e3, chit8-chheng lian5 it-chap8-chhit lang5.
	40). Li7-bi7 lang5 Ho5-tat8-ui-nga2 e5 hou7-e3, chiu7-si7 Ia5-su-a kap Kah-biat8 e5 hou7-e3, chhit-chap8-si3 lang5.  41). ChhiuN3-koa--e5, A-sat e5 hou7-e3, chit8-pah ji7-chap8-poeh lang5.  42). Kou3-mng5-e5, Sa-liong5 e5 hou7-e3, A-tek8 e5 hou7-e3, Tat8-bun5 e5 hou7-e3, A-kok e5 hou7-e3, Hap-ti2-tai7 e5 hou7-e3, Sok-pai3 e5 hou7-e3, kiong7 chit8-pah saN-chap8-kau2 lang5.
	43). Ni5-the5-leng5; Se-hap e5 hou7-e3, Hap-sou-pa e5 hou7-e3, Tap-pa-go5 e5 hou7-e3;  44). Ki-liok8 e5 hou7-e3, Se-a e5 hou7-e3, Pa-tun3 e5 hou7-e3;  45). Li7-pa-na2 e5 hou7-e3, Hap-ka-pa e5 hou7-e3, A-kok e5 hou7-e3;  46). Hap-kah e5 hou7-e3, Sat-mai2 e5 hou7-e3, Hap-lan5 e5 hou7-e3;  47). Kiat-tek e5 hou7-e3, Ka-hap e5 hou7-e3, Li7-a-nga2 e5 hou7-e3;  48). Li7-sin3 e5 hou7-e3, Ni5-ko-tai7 e5 hou7-e3, Ka-san3 e5 hou7-e3;  49). OU-sat e5 hou7-e3, Pa-se-a e5 hou7-e3, Pi2-sai3 e5 hou7-e3;  50). Ap-na2 e5 hou7-e3, Bi2-ou-leng5 e5 hou7-e3, Ni5-phou2-sim e5 hou7-e3;  51). Pa-pok e5 hou7-e3, Hap-kou2-pa e5 hou7-e3, Hap-hut8 e5 hou7-e3;  52). Pa-se2-lut8 e5 hou7-e3, Bi2-hi-tai7 e5 hou7-e3, Hap-sa e5 hou7-e3;  53). Pa-kho e5 hou7-e3, Se-se-lah8 e5 hou7-e3, Tap-ma2 e5 hou7-e3;  54). Ni5-se3-a e5 hou7-e3, Hap-the5-hoat e5 hou7-e3.
	55). Sou2-lo5-bun5 e5 lou5-pok8 e5 hou7-e3, chiu7-si7 So2-thai3 e5 hou7-e3, So2-hui2-liat8 e5 hou7-e3, Pi2-lou7-tai7 e5 hou7-e3;  56). Nga2-lah8 e5 hou7-e3, Tat8-khun e5 hou7-e3, Kiat-tek e5 hou7-e3;  57). Si7-hoat-the5-nga2 e5 hou7-e3, Hap-the3 e5 hou7-e3, Po-hek-liat8-hap-su-pa-im e5 hou7-e3, A-bi2 e5 hou7-e3;  58). Ni5-the5-leng5, kap Sou2-lo5-bun5 lou5-pok8 e5 hou7-e3, kiong7 saN-pah kau2-chap8-ji7 lang5.
	59). Tui3 Tek8-bi2-lah8, Tek8-hap-sat, Ki-liok8, Ap-tan3, Im-bek8 chiuN7-lai5--e5, boe7-oe7 cheng3-beng5 in e5 chong-chok8 se3-he7 chin-chiaN3 si7 I2-sek-liat8 lang5 a2 m7-si7;  60). in si7 Te7-lai5-nga2 e5 hou7-e3, To-pi2-nga2 e5 hou7-e3, Ni5-ko-tai7 e5 hou7-e3, kiong7 lak8-pah gou7-chap8-ji7 lang5.  61). Che3-si e5 hou7-e3 tiong, u7 Hap-pa-nga2 e5 hou7-e3, Hap-ko-su e5 hou7-e3, Pa-se-lai5 e5 hou7-e3; Pa-se-lai5 chhoa7 Ki-liat8 lang5 Pa-se-lai5 e5 cha-bou2-kiaN2 choe3 bou2; sou2-i2 eng7 in e5 mia5 lai5 chheng i.  62). Chiah e5 ke, ti7 chok8-phou2-tiong chhe7 in e5 se3-he7, ia7 chhe7-bo5, sou2-i2 sng3-choe3 bo5 chheng-khi3, m7-chun2 in tng che3-si e5 chit.  63). Chong2-tok8 ka7 in kong2, m7-thang chiah8 chi3-seng3 e5 mih8, theng3-hau7 u7 OU-leng5 kap Thou2-beng5 e5 che3-si khi2-lai5.
	64). Hoe7-chiong3 kiong7 u7 si3-ban7 nng7-chheng saN-pah lak8-chap8 lang5.  65). I2-goa7 iau2 u7 in e5 lou5-pok8 lu2-pi7, chhit-chheng saN-pah saN-chap8-chhit lang5; lam5-lu2 chhiuN3-koa--e5, u7 nng7-pah lang5.  66). In e5 be2, chhit-pah saN-chap8-lak8 chiah; in e5 lo5, nng7-pah si3-chap8-gou7 chiah;  67). in e5 lok8-to5, si3-pah saN-chap8-gou7 chiah; lu5, lak8-chheng chit8-pah ji7-chap8 chiah.
	68). In kau3 Ia5-ho5-hoa e5 tian7 ti7 Ia5-lou7-sat-leng2 e5 si5, u7 chok8-tiuN2 kui2-na7 lang5, ui7-tioh8 Siong7-te3 e5 tian7, kam-sim lai5 hian3, beh koh khi2 tian7 ti7 i e5 sou2-chai7.  69). In chiau3 lek8-liong7 toe5-jip8 kang-tiaN5 e5 hu2-khou3, kim lak8-ban7 chit8-chheng tat8-li7-khek; gun5 gou7-chheng bi5-na2; kap che3-si e5 le2-hok8 chit8-pah nia2.
	70). Tui3 an2-ni che3-si kap Li7-bi7 lang5, peh-siN3-tiong chit8-pou7-hun7 e5 lang5, kap chhiuN3-koa--e5, kou3-mng5--e5, Ni5-the5-leng5, kok khia7-khi2 in e5 siaN5; I2-sek-liat8 cheng3-lang5 ia7 khia7-khi2 in hiah e5 siaN5.

[3]	Kau3 te7-chhit geh8, I2-sek-liat8 lang5 i2-keng khia7-khi2 in hiah e5 siaN5, hit-si5 peh-siN3 chhin-chhiuN7 chit8-lang5 chu7-chip8 ti7 Ia5-lou7-sat-leng2.  2). Iok-sat-tap e5 kiaN2 Ia5-su-a, kap i e5 hiaN-ti7 hiah e5 che3-si, kap Sat-lah8-thiat e5 kiaN2 Sou2-lo5-pa-pek, kap i e5 hiaN-ti7, long2 khi2-lai5 khi2 I2-sek-liat8 Siong7-te3 e5 toaN5, thang hian3 sio-che3 ti7 hi2 teng2-bin7, chiau3 Siong7-te3 e5 lou5-pok8 Mou5-se lut8-hoat e5 chheh sou2 ki3-chai3 e5.  3). In khi2-toaN5 ti7 pun2-ku7 e5 ui7, in-ui7 kiaN hiah e5 kok e5 peh-siN3; koh ti7 hi2 teng2-bin7 hian3 sio-che3 hou7 Ia5-ho5-hoa, chiu7-si7 cha2-khi2 e5-hng e5 sio-che3.  4). Ia7 siu2 tah-liau5-a2 choeh, chiau3 sou2 ki3-chai3 e5; koh hian3 tak8-jit8 e5 sio-che3, chiau3 in e5 siau3-giah8, chiau3 tiaN7-tioh8 e5 le7, chhin-chhiuN7 tak8-jit8 sou2 eng-kai-tioh8 e5.  5). Jian5-au7 hian3 chiau3-siong5 e5 sio-che3, kap mui2-geh8 chhoe-it e5 che3, i2-kip8 Ia5-ho5-hoa hun-piat choe3-seng3 e5 choeh-ki5 e5 che3; koh hian3 tak8-lang5 kam-sim hoaN-hi2 hian3 e5 che3 hou7 Ia5-ho5-hoa.  6). Tui3 chhit-geh8 chhoe-it khi2, in hian3 sio-che3 hou7 Ia5-ho5-hoa. Chong2-si7 Ia5-ho5-hoa tian7 e5 toe7-ki, iau2-be7 he7.  7). In koh eng7 gun5 hou7 chioh8-chhiuN7, bak8-chhiuN7; eng7 lim-chiah8 e5 mih8, kap iu5, hou7 Se-tun3 lang5, Chhui-lo5 lang5, hou7 in chiong pek-hiuN-chhiu7 tui3 Li7-pa-lun3 un7 kau3 hai2 kau3 Iok-phaN3; si7 chiau3 Pho-su ong5 Kou2-liat8 sou2 un2-chun2--e5.
	8). In kau3 Ia5-lou7-sat-leng2 Siong7-te3 e5 tian7 hia, te7-ji7 ni5 ji7-geh8, Sat-lah8-thiat e5 kiaN2 Sou2-lo5-pa-pek, Iok-sat-tap e5 kiaN2 Ia5-su-a, kap ki5-u5 e5 hiaN-ti7, chiu7-si7 che3-si, kap Li7-bi7 lang5, kap it-chhe3 tui3 siu7-liah8 e5 tiong-kan to3-lai5 Ia5-lou7-sat-leng2 e5 lang5, long2 khi2-chhiu2, phai3 Li7-bi7 lang5, tui3 ji7-chap8 he3 i2-chiuN7, tok-kang khi2 Ia5-ho5-hoa e5 tian7.  9). Tui3 an2-ni Ia5-su-a, kap i e5 kiaN2 kap hiaN-ti7, Kah-biat8 kap i e5 kiaN2, Iu5-tai7 e5 kiaN2-sun, kap Hi-na2-tat8 e5 kiaN2, kap in e5 kiaN2, in e5 hiaN-ti7 Li7-bi7 lang5, long2 khi2-lai5, tok-li2 hiah e5 ti7 Siong7-te3 e5 tian7 choe3-kang e5 lang5.  10). Khi2-chhu3 sai-hu7 he7 Ia5-ho5-hoa tian7 e5 toe7-ki e5 si5, che3-si chheng7 le2-hok8 kiah8 ho7-thau5.  A-sat e5 kiaN2-sun Li7-bi7 lang5 theh8 la5-poah8, long2 khia7-teh beh o-lo2 Ia5-ho5-hoa, chiau3 I2-sek-liat8 ong5 Tai7-pit8 sou2 tiaN7-tioh8 e5 le7.  11). In u7-e5 chhiuN3 u7-e5 ho7, o-lo2 kam2-sia7 Ia5-ho5-hoa, kong2, In-ui7 I si7 ho2, I eng2-oan2 si chu5-ai3 hou7 I2-sek-liat8.  In o-lo2 Ia5-ho5-hoa e5 si5, cheng3 peh-siN3 toa7-siaN hoah, in-ui7 Ia5-ho5-hoa tian7 e5 toe7-ki i2-keng he7-teh.  12). Chong2-si7 u7 choe7-choe7 che3-si, Li7-bi7 lang5, chok8-tiong e5 lau7-toa7, chiu7-si7 bat khoaN3-kiN3 cheng5 e5 tian7 hiah e5 lau7-lang5, taN chhin-bak8 khoaN3-kiN3 he7 chit keng tian7 e5 toe7-ki, chiu7 toa7-siaN thi5-khau3; ia7 choe7-choe7 lang5 ui7-tioh8 hoaN-hi2 toa7-siaN hoah.  13). Ti3-kau3 peh-siN3 boe7-oe7 hun-piat hoaN-hi2 hoah e5 siaN kap peh-siN3 thi5-khau3 e5 siaN; in-ui7 peh-siN3 toa7-siaN hoah e5 siaN hou7 hit e5 siaN thiaN kau3 chin-hng7.

[4]	Iu5-tai7 Pian7-nga2-bin2 e5 tui3-tek8 thiaN-kiN3 hiah e5 siu7-liah8 to3-lai5 e5 lang5, ui7 I2-sek-liat8 e5 Siong7-te3 Ia5-ho5-hoa khi2 tian7,  2). chiu7 lai5 kiN3 Sou2-lo5-pa-pek, kap chok8-tiong e5 lau7-toa7, ka7 in kong2, ChhiaN2 chun2 goan2 kap lin2 saN-kap khi2, in-ui7 goan2 chhe7 lin2 e5 Siong7-te3, kap lin2 chit8-iuN7; tui3 A-sut8 ong5 I2-sat-hap-tun3 toa3 goan2 chiuN7 chit e5 toe7 i2-lai5, goan2 siong5-siong5 hian3-che3 hou7 Siong7-te3.  3). Chong2-si7 Sou2-lo5-pa-pek, Ia5-su-a, kap ki5-u5 I2-sek-liat8 chok8-tiong e5 lau7-toa7, ka7 in kong2, Goan2 beh khi2 goan2 e5 Siong7-te3 e5 tian7, lin2 bo5 hun7; goan2 ka-ki7 beh ui7 Ia5-ho5-hoa I2-sek-liat8 e5 Siong7-te3 hiap8-lek8 khi2-cho7; si7 chiau3 Pho-su ong5 Kou2-liat8 ong5 sou2 beng7-leng7 goan2 e5.  4). Tui3 an2-ni, hit sou2-chai7 e5 peh-siN3 hou7 Iu5-tai7 lang5 chhiu2 nng2--loh8-khi3; ti7 in khi2-cho7 e5 si5 kiau2-jiau2 in.  5). Tui3 Pho-su ong5 Kou2-liat8 e5 ni5-kan, kau3 Pho-su ong5 Tai7-li7-ou che7-ui7 e5 si5, chhiaN3 gi7-su7, chou2-chi2 in, beh pai7-hoai7 in e5 ke3-ek8.  6). Ti7 A-hap-sui5-lou2 choe3 ong5 che7-ui7 e5 khi2-thau5, tui3-tek8 sia2 chau3-chiuN ko3 Iu5-tai7 kap Ia5-lou7-sat-leng2 khia7-khi2 e5 peh-siN3.
	7). Koh ti7 A-tat8-siat-se e5 ni5-kan, Pi2-si-lan5, Bi2-tek8-li7-tat8, Tha-piat8, kap in e5 tong2, chiuN7 pio2 chau3 Pho-su ong5 A-tat8-siat-se; chit e5 pio2 si7 eng7 A-lan5 e5 bun5-ji7 sia2 e5, hoan-ek8 A-lan5 e5 khiuN-khau2.  8). Chong2-tok Li7-hong5, su-ki3 Sin-soe3, beh ko3 Ia5-lou7-sat-leng2 lang5, ia7 chiuN7-pio2 chau3 A-tat8-siat-se ong5; hit e5 pio2 chhin-chhiuN7 an2-ni.  9). Chong2-tok Li7-hong5, su-ki3 Sin-soe3, kap ki5-u5 e5 tang5-phoaN7, Ti2-na2 lang5, A-hoat-sat-the5-ka lang5, Tha-pi3-lah8 lang5, A-hoat-sat lang5, A-ki-oe7 lang5, Pa-pi2-lun5 lang5, Su-san-ka lang5, Ti2-hai5 lang5, I2-lan5 lang5  10). kap toa7 chun-kui3 e5 O-su-na2-pa sou2 chhian-soa2 ki5-u5 e5 peh-siN3 an-ti3 ti7 Sat-ma2-li7-a e5 siaN5, kap Toa7-ho5-goa7 ki5-u5 e5 peh-siN3, long2 sia2; un5-un5.
	11). Hit e5 chau3 A-tat8-siat-se ong5 pio2-chiuN e5 chhau-ko2 ki3 ti7 e7-bin7: Li2 e5 lou5-pok8 Ho5-goa7 chiah e5 lang5, un5-un5.  12). Ong5 tioh8 chai tui3 li2 hia lai5 kau3 goan2 chia e5 Iu5-tai7 lang5, i2-keng kau3 Ia5-lou7-sat-leng2, koh khi2 chit e5 hoan2-poan7 koh phaiN2 e5 siaN5, i2-keng khi2 siaN5-chhiuN5, he7 toe7-ki.  13). TaN ong5 tioh8 chai, in na7 khi2 chit e5 siaN5, siaN5-chhiuN5 khi2 ho2, chiu7 chin3-kong3, koan-se3, chiN5-niu5, in long2 m7-lap8; kau3-be2 ong5 beh siu7 sun2-sit.  14). In-ui7 goan2 chiah8 ong5-kiong e5 iam5, m7 eng-kai khoaN3 ong5 siu7 khui-sun2, sou2-i2 chiuN7-pio2 chau3 ong5.  15). ChhiaN2 chha5-kho2 liat8-chou2 e5 ki3-liok8, ti7 ki3-liok8 oe7 chhe7-tioh8, chiu7 chai chit8 e5 siaN5 si7 hoan2-poan7 e5 siaN5, choe3 liat8-ong5 kap tak8-seng2 e5 hai7; tui3 cha2 i2-lai5, hit tiong-kan siong5-siong5 u7 hoan2-poan7 e5 su7; chit e5 siaN5 siu7 hui2-hoai7 chiu7-si7 tui3 chit e5 ian5-kou3.  16). Goan2 kin2-sin7 chau3 ong5 chai, chit e5 siaN5 na7 koh khi2-cho7, siaN5-chhiuN5 khi2-ho2, tui3 an2-ni Ho5-goa7 e5 toe7 li2 chiu7 bo5 hun7.
	17). Hit-si5 ong5 chiu7 chhut ju7-chi2 hou7 chong2-tok Li7-hong5, su-ki3 Sin-soe3, kap in ki5-u5 e5 tang5-phoaN7, chiu7-si7 khia7-khi2 ti7 Sat-ma2-li7-a, kap Ho5-goa7 ki5-u5 e5 lang5, kong2, Goan7 lin2 peng5-an, un5-un5.  18). Lin2 sou2 chiuN7 hou7 goan2 e5 pio2, i2-keng beng5-beng5 thak8 ti7 goa2 e5 bin7-cheng5.  19). Goa2 i2-keng chhut beng7-leng7, chha5-kho2-liau2 chiu7 chai chit e5 siaN5 tui3 cha2 i2-lai5 chin-chiaN3 poe7-poan7 liat8-ong5, ki5-tiong siong5-siong5 u7 bou5-hoan2 poe7-gek8 e5 su7.  20). Chiong5-cheng5 Ia5-lou7-sat-leng2 lek8-lai5 u7 toa7 kun-ong5 thong2-hat Ho5-goa7 choan5-toe7; chin3-kong3, koan-se3, chiN5-niu5 long2 lap8 hou7 in.  21). TaN lin2 tioh8 hoat beng7-leng7 hou7 hiah e5 lang5 theng5-kang, bo5 khi2 chit e5 siaN5, theng3-hau7 goa2 kang3-chi2,  22). lin2 tioh8 kin2-sin7, m7-thang ian5-chhian5; siaN2-su7 iong5-un2 chit e5 hai7 khah-tang7, ti3-kau3 liat8-ong5 siu7 khui-sun2 ah?
	23). A-tat8-siat-se ong5 e5 siong7-ju7 thak8 ti7 Li7-hong5, kap su-ki3 Sin-soe3, kap in e5 tang5-phoaN7 e5 bin7-cheng5, in chiu7 koaN2-kin2 khi3 Ia5-lou7-sat-leng2 kiN3 Iu5-tai7 lang5, eng7 se3-lek8 kiong5-pek in theng5-kang.  24). Tui3 an2-ni Ia5-lou7-sat-leng2 Siong7-te3 tian7 e5 kang-tiaN5 chiu7 theng5-chi2.  Theng5 kau3 Pho-su ong5 Tai7-li7-ou che7-ui7 e5 te7-ji7 ni5.

[5]	Hit-si5 u7 sian-ti lang5, chiu7-si7 sian-ti Hap-kai, kap Ek8-to e5 sun Sat-ka-li7-a, hong7 I2-sek-liat8 Siong7-te3 e5 mia5, tui3 Iu5-tai7 kap Ia5-lou7-sat-leng2 e5 Iu5-tai7 lang5 thoan5 sian-ti e5 oe7 hou7 in.  2). Tui3 an2-ni Sat-lah8-thiat e5 kiaN2 Sou2-lo5-pa-pek, kap Iok-sat-tap e5 kiaN2 Ia5-su-a, long2 khi2-lai5 tang7-kang khi2-cho7 Siong7-te3 e5 tian7 ti7 Ia5-lou7-sat-leng2; u7 Siong7-te3 e5 sian-ti kap in ti7-hia, pang-chan7 in.  3). Tng-si5 Ho5-goa7 e5 chong2-tok Tat8-nai2, kap Si7-tha-pho-su-nai2, kap in e5 tang5-phoaN7, lai5 mng7 kong2, Chi7-chui7 chhut leng7 hou7 lin2 khi2 chit e5 tian7, chhiaN5 chit e5 chhiuN5 ah?  4). Goan2 chiu7 an2-ni ka7 in kong2, Khi2 chit keng tian7 e5 lang5 kio3 sim2-mih8 mia5?  5). Siong7-te3 e5 bak8-chiu khoaN3-kou3 Iu5-tai7 e5 tiuN2-lo2, hiah e5 lang5 bo5 hou7 in theng5-kang, theng3-hau7 chit e5 tai7-chi3 kau3 Tai7-li7-ou, tit-tioh8 bun5-su lai5 he5-hok chit e5 su7.
	6). Ho5-goa7 e5 chong2-tok Tat8-nai2, kap Si7-tha-pho-su-nai2, kap i e5 tang5-phoaN7, chiu7-si7 tiam3-ti7 Ho5-goa7 e5 A-hoat-sat-ka lang5, chau3 Tai7-li7-ou ong5 e5 pio2-chiuN ki3 ti7 e7-toe2.  7). In chau3 ong5 e5 pio2-chiuN-lai7 u7 kong2, Goan7 Tai7-li7-ou ong5 ban7-su7 peng5-an.  8). Ong5 tioh8 chai, goan2 khi3 Iu5-tai7 seng2, kau3 chi3-toa7 Siong7-te3 e5 tian7, chit e5 tian7 si7 eng7 toa7 te3 chioh8 khi2-cho7--e5, iN5-a2 chhah-jip8 chhiuN5-lai7, choe3-kang chin-kin2, in e5 sou2 choe3 heng-thong.  9). Hit-si5 goan2 mng7 hiah e5 tiuN2-lo2, ka7 in kong2, Chi7-chui7 chhut-leng7 hou7 lin2 khi2 chit e5 tian7, chhiaN5 chit e5 chhiuN5 ah?  10). Koh mng7 in e5 mia5, beh ki3 in e5 siu2-leng2 e5 mia5, thang chau3 hou7 ong5 chai.  11). In an2-ni in3 goan2 kong2, Goan2 si7 thiN toe7 e5 Siong7-te3 e5 lou5-pok8, koh-chai3 khi2 choe7-choe7 ni5 cheng5 sou2 khi2 e5 tian7, chiu7-si7 I2-sek-liat8 e5 chit8-ui7 toa7 kun-ong5 sou2 khi2 sou2 chhiaN5 e5.  12). Tok8-tok8 in-ui7 goan2 e5 liat8-chou2 jia2 thiN-teng2 e5 Siong7-te3 e5 siu7-khi3, I chiong in kau ti7 Ka-lek8-ti2 lang5, Pa-pi2-lun5 ong5 Ni5-pou3-kah-ni5-sat e5 chhiu2; ong5 chiu7 thiah-hui2 chit keng tian7, liah8 peh-siN3 kau3 Pa-pi2-lun5.  13). Tng Pa-pi2-lun5 ong5 Kou2-liat8 goan5--ni5, Kou2-liat8 ong5 chhut-leng7 tioh8 khi2 chit keng Siong7-te3 e5 tian7.  14). Siong7-te3 tian7-lai7 kim gun5 e5 khi3-ku7, chiu7-si7 Ni5-pou3-kah-ni5-sat tui3 Ia5-lou7-sat-leng2 e5 tian7-lai7 theh8-chhut--lai5, toa3 khi3 he7 ti7 Pa-pi2-lun5 e5 bio7--e5, Kou2-liat8 ong5 tui3 Pa-pi2-lun5 e5 bio7-lai7 theh8-chhut-lai5 kau-hou7 i sou2 siat-lip8 e5 chong2-tok, mia5 kio3 Siat-pa-sat;  15). ka7 i kong2, Tioh8 toa3 chiah e5 khi3-ku7 khi3 he7 ti7 Ia5-lou7-sat-leng2 e5 tian7, ia7 tioh8 khi2 Siong7-te3 e5 tian7 ti7 i e5 goan5-ui7.  16). Tui3 an2-ni chit e5 Siat-pa-sat lai5 he7 Ia5-lou7-sat-leng2 Siong7-te3 tian7 e5 toe7-ki; chit keng tian7 tui3 hit-si5 kau3 taN khi2 iau2-be7 ho2.  17). TaN ong5 na7 liah8-choe3 ho2, chhiaN2 chha5-kho2 ong5 ti7 Pa-pi2-lun5 e5 kok-khou3, khoaN3 Kou2-liat8 ong5 ko2-jian5 u7 kang3-chiau3 ti7 Ia5-lou7-sat-leng2 khi2 Siong7-te3 chit keng tian7 a2-bo5.  ChhiaN2 ong5 ti7 chit e5 su7 kang3-chi2 lai5 chi2-si7 goan2.

[6]	Tui3 an2-ni Tai7-li7-ou ong5 chhut-leng7, lang5 chiu7 khi3 chhe7 tian2-chheh e5 hu2-khou3, chiu7-si7 ti7 Pa-pi2-lun5 khng3 po2-mih8 e5 sou2-chai7.  2). Ti7 A-ma2-tha, Ma2-tai7 seng2 e5 kiong-lai7, chhe7-tioh8 chit8-pun2, hi2 lai7-bin7 ki3-chai3 kong2,  3). Kou2-liat8 ong5 goan5--ni5, Kou2-liat8 ong5 chhut-leng7, lun7 ti7 Ia5-lou7-sat-leng2 Siong7-te3 e5 tian7, kong2, Tioh8 khi2 chit keng tian7 choe3 hian3-che3 e5 sou2-chai7, he7 i e5 toe7-ki kian-kou3, tian7 koaiN5 lak8-chap8 tiu2, khoah lak8-chap8 tiu2;  4). eng7 toa7-chioh8 saN-un5, sin e5 chha5 chit8-un5; keng-hui3 tioh8 khai ong5-ke e5.  5). Koh Siong7-te3 tian7-lai7 kim gun5 e5 khi3-ku7, chiu7-si7 Ni5-pou3-kah-ni5-sat tui3 Ia5-lou7-sat-leng2 e5 tian7-lai7 theh8-chhut--lai5 toa3 khi3 Pa-pi2-lun5 e5, tioh8 koh heng5 i, toa3 kau3 Ia5-lou7-sat-leng2 e5 tian7; kok chiau3 goan5-ui7 he7 ti7 Siong7-te3 e5 tian7.  6). TaN ti7 Ho5-goa7 e5 chong2-tok Tat8-nai2, kap Si7-tha-pho-su-nai2 kap lin2 e5 tang5-phoaN7, chiu7-si7 tiam3-ti7 Ho5-goa7 e5 A-hoat-sat-ka lang5, lin2 tioh8 li7-khui in;  7). m7-thang chou2-chi2 khi2 Siong7-te3 tian7 e5 kang, chhut-chai7 Iu5-tai7 e5 chong2-tok, kap Iu5-tai7 e5 tiuN2-lo2, ti7 goan5-ui7 khi2 Siong7-te3 chit keng tian7.  8). Goa2 koh kang3-chi2 lin2 tioh8 chaiN2-iuN7 kiaN5 ti7 Iu5-tai7 e5 tiuN2-lo2, pang-chan7 in khi2 chit-keng Siong7-te3 e5 tian7, chiu7-si7 tioh8 tui3 Ho5-goa7 e5 hiong3-se3-tiong thiu-chhut ong5 e5 gun5-hang7, kin2 hou7 hiah e5 lang5 choe3 keng-hui3, bian2-tit tam-koh.  9). In so2 tioh8 eng7 e5 gu5-kang2-a2, mi5-iuN5-kang2, mi5-iuN5-a2, choe3 sio-che3 hian3-hou7 thiN-teng2 e5 Siong7-te3, i2-kip8 sio2-beh8, iam5, chiu2, iu5, long2 chiau3 Ia5-lou7-sat-leng2 e5 che3-si sou2 kong2 e5, tak8-jit8 hou7 i, m7-thang sit-gou7;  10). thang hou7 in hian3 phang-phang e5 che3-su7 hou7 thiN-teng2 e5 Siong7-te3; koh ui7 ong5 kap ong5 hiah e5 kiaN2 e5 oah8-mia7 lai5 ki5-to2.  11). Goa2 koh kang3-chi2, na7 u7 lang5 koe2-oaN7 chit e5 beng7-leng7, chiu7 beh tui3 i e5 chhu3 thiah chit8-ki iN5-a2, lai5 ku2-khi2 hit-lang5 tiau3 i ti7 hit teng2-bin7, hou7 i e5 chhu3 ui7-tioh8 an2-ni choe3 chhe3-ti5.  12). Na7 u7 ong5 kap peh-siN3 khi2-chhiu2 koe2-oaN7 chit e5 beng7-leng7, hui2-hoai7 ti7 Ia5-lou7-sat-leng2 chit keng Siong7-te3 e5 tian7, goan7 an-ti3 I e5 mia5 ti7-hia e5 Siong7-te3 biat8-bo5 in.  Goa2 Tai7-li7-ou chhut chit e5 beng7-leng7, tioh8 kin2-kin2 kiaN5 i.
	13). Tui3 an2-ni Ho5-goa7 e5 chong2-tok Tat8-nai2, kap Si7-tha-pho-su-nai2, kap in e5 tang5-phoaN7, in-ui7 Tai7-li7-ou ong5 sou2 chhut e5 leng7, chiu7 kin2-kin2 kiaN5 i.  14). Iu5-tai7 e5 tiuN2-lo2 in-ui7 sian-ti Hap-kai kap Ek8-to e5 sun Sat-ka-li7-a e5 sian-ti oe7, chiu7 khi2-cho7 lai5 heng-thong.  In chun-than3 I2-sek-liat8 Siong7-te3 e5 beng7-leng7, kap Kou2-liat8, Tai7-li7-ou, kap Pho-su ong5 A-tat8-siat-se e5 siong7-ju7, khi2-cho7 oan5-kang.  15). Tng Tai7-li7-ou ong5 che7-ui7 te7-lak8 ni5, A-tat8 geh8 chhoe-saN jit8, chit e5 tian7 chiu7 khi2 ho2.
	16). I2-sek-liat8 lang5, che3-si, kap Li7-bi7 lang5, kap ki5-u5 siu7-liah8 to3-lai5 e5 lang5, long2 hoaN-hoaN hi2-hi2 kiaN5 hong7-hian3 Siong7-te3 tian7 e5 le2.  17). KiaN5 hong7-hian3 Siong7-te3 tian7 e5 le2, chiu7 hian3 gu5-kang2 chit8-pah chiah, mi5-iuN5-kang2 nng7-pah chiah, mi5-iuN5-a2 si3-pah chiah.  Koh chiau3 I2-sek-liat8 chi-phai3 e5 siau3-giah8, hian3 soaN-iuN5-kang2 chap8-ji7 chiah; ui7 I2-sek-liat8 cheng3-lang5 choe3 siok8-choe7-che3.  18). Chiu7 phai3 che3-si chiau3 i e5 pan-liat8, Li7-bi7 lang5 chiau3 i e5 chhu3-su7, hok8-sai7 tiam3 ti7 Ia5-lou7-sat-leng2 e5 Siong7-te3, si7 chiau3 Mou5-se e5 chheh sou2 ki3 e5.
	19). ChiaN-geh8 chap8-si3 jit8, siu7-liah8 to3-lai5 e5 peh-siN3 siu2 poaN5-ke3-choeh.  20). Che3-si kap Li7-bi7 lang5 saN-tang5 chheng-khi3 ka-ki7; in long2 chheng-khi3; koh ui7-tioh8 siu7-liah8 to3-lai5 e5 lang5, kap in e5 hiaN-ti7 hiah e5 che3-si, ia7 ui7 ka-ki7 thai5 poaN5-ke3-choeh e5 iuN5-a2.  21). Tui3 siu7-liah8 to3-lai5 e5 I2-sek-liat8 lang5, kap ka-ki7 hun-piat li7-khui chit sou2-chai7 goa7-pang lang5 e5 u3-oe3, lai5 kui-oa2 in, lai5 chhe7 Ia5-ho5-hoa I2-sek-liat8 e5 Siong7-te3 e5, long2 chiah8 i;  22). hoaN-hoaN hi2-hi2 siu2 tu5-kaN3-choeh chhit-jit8 ku2; in-ui7 Ia5-ho5-hoa hou7 in hoaN-hi2, koh hou7 A-sut8 ong5 e5 sim oat8-tng2 ng3 in, lai5 kian-kou3 in e5 chhiu2, choe3 Siong7-te3 tian7 e5 kang, chiu7-si7 I2-sek-liat8 e5 Siong7-te3.

[7]	Chiah e5 su7 i2-au7, ti7 Pho-su ong5 A-tat8-siat-se che7-ui7 e5 si5, u7 chit8 e5 I2-su-lah8, i si7 Se-lai5-nga2 e5 kiaN2, Se-lai5-nga2 si7 A-sat-li7-nga2 e5 kiaN2, A-sat-li7-nga2 si7 Hi-lek8-ka e5 kiaN2;  2). Hi-lek8-ka si7 Sa-liong5 e5 kiaN2, Sa-liong5 si7 Sat-tok e5 kiaN2, Sat-tok si7 A-hi-tut8 e5 kiaN2;  3). A-hi-tut8 si7 A-ma2-li7-nga2 e5 kiaN2, A-ma2-li7-nga2 si7 A-sat-li7-nga2 e5 kiaN2, A-sat-li7-nga2 si7 Bi2-lah8-iok e5 kiaN2;  4). Bi2-lah8-iok si7 Se-lah8-hi-nga2 e5 kiaN2, Se-lah8-hi-nga2 si7 OU-se e5 kiaN2, OU-se si7 Pou3-ki e5 kiaN2;  5). Pou3-ki si7 A-pi2-su e5 kiaN2, A-pi2-su si7 Hui-ni5-hap e5 kiaN2, hui-ni5-hap si7 I2-li7-a-sat e5 kiaN2, I2-li7-a-sat si7 che3-si-thau5 A-lun5 e5 kiaN2.  6). Chit e5 I2-su-lah8 tui3 Pa-pi2-lun5 chiuN7-lai5, tui3-ti7 Ia5-ho5-hoa I2-sek-liat8 e5 Siong7-te3 siuN2-su3 Mou5-se e5 lut8-hoat i si7 bin2-chiat8 e5 keng-hak8-su7.  Ong5 chun2 i it-chhe3 sou2-kiu5-e5, si7 chiau3 Ia5-ho5-hoa i e5 Siong7-te3 e5 chhiu2 pang-chan7 i e5.  7). A-tat8-siat-se ong5 te7-chhit ni5, I2-sek-liat8 lang5, che3-si, Li7-bi7 lang5, chhiuN3-koa--e5, kou3-mng5--e5, Ni5-the5-leng5, kok u7 kui2-na7 lang5 chiuN7 Ia5-lou7-sat-leng2.  8). Ong5 te7-chhit ni5 gou7-geh8, I2-su-lah8 kau3 Ia5-lou7-sat-leng2;  9). chiaN-geh8 chhoe-it jit8, i tui3 Pa-pi2-lun5 khi2-sin, gou7-geh8 chhoe-it jit8 chiu7 kau3 Ia5-lou7-sat-leng2, in-ui7 i e5 Siong7-te3 si-un e5 chhiu2 pang-chan7 i.  10). In-ui7 I2-su-lah8 i2-keng koat-i3 beh kang2-kiu3 Ia5-ho5-hoa e5 lut8-hoat lai5 kiaN5 i, koh chiong lut8-le7 hoat-tou7 lai5 ka3-si7 I2-sek-liat8 lang5.
	11). Che3-si I2-su-lah8 si7 keng-hak8-su7, si7 thong-tat8 Ia5-ho5-hoa kai3-beng7 e5 oe7, kap I sou2 siuN2-su3 I2-sek-liat8 e5 lut8-le7 e5 keng-hak8-su7.  A-tat8-siat-se ong5 su3 i ju7-chi2, hit e5 bun5 ki3 ti7 e7-toe2, kong2,  12). Liat8-ong5 e5 ong5 A-tat8-siat-se kia3 hou7 che3-si I2-su-lah8, thong-tat8 thiN-teng2 Siong7-te3 e5 lut8-hoat e5 keng-hak8-su7, oan5-choan5--e5, un5-un5.  13). Tiam3 ti7 goa2 e5 kok-lai7 e5 I2-sek-liat8 lang5, che3-si, Li7-bi7 lang5, kiN3-na7 kam-goan7 chiuN7-khi3 Ia5-lou7-sat-leng2--e5, goa2 kang3-chi2 hou7 in kap li2 khi3;  14). li2 ki3-jian5 si7 ong5 kap i chhit e5 bou5-su7 sou2 chhe e5, chiau3 li2 chhiu2-lai7 Siong7-te3 e5 lut8-hoat cha-chhat Iu5-tai7 kap Ia5-lou7-sat-leng2;  15). koh toa3 ong5 kap i e5 bou5-su7 sou2 hoaN-hi2 hian3 e5 kim-gun5, beh hou7 I2-sek-liat8 e5 Siong7-te3, chiu7-si7 toa3 ti7 Ia5-lou7-sat-leng2 e5;  16). ia7 toa3 li2 ti7 Pa-pi2-lun5 choan5-seng2 kiN3 sou2 tit-tioh8 e5 kim-gun5, kap peh-siN3 che3-si sou2 hoaN-hi2 hian3 e5 le2-mih8, chiu7-si7 in ui7-tioh8 Ia5-lou7-sat-leng2 in Siong7-te3 e5 tian7 sou2 hoaN-hi2 hian3 e5.  17). Sou2-i2 li2 tioh8 ti3-i3 eng7 chiah e5 kim-gun5 boe2 gu5-kang2-a2, mi5-iuN5-kang2, mi5-iuN5-a2, kap in e5 sou3-che3, in e5 koan3-tian7, hian3 ti7 Ia5-lou7-sat-leng2 lin2 Siong7-te3 tian7 e5 toaN5.  18). Sou2 chhun e5 kim-gun5, li2 kap li2 e5 hiaN-ti7 khoaN3-choe3 ho2 e5, chiu7 an2-ni eng7 i, long2 tioh8 chiau3 lin2 Siong7-te3 e5 chi2-i3.  19). Sou2 kau-tai3 li2 e5 khi3-ku7, choe3 li2 e5 Siong7-te3 tian7-lai7 e5 lou7-eng7--e5, li2 tioh8 kau ti7 Ia5-lou7-sat-leng2 e5 Siong7-te3 e5 bin7-cheng5.  20). Lin2 Siong7-te3 e5 tian7 na7 iau2 u7 khiam3-eng7 sim2-mih8, li2 sou2 eng-kai tioh8 eng7-e5, li2 thang tui3 ong5 e5 hu2-khou3 theh8 i.  21). Goa2 A-tat8-siat-se ong5 pun2-sin koh kang3-chiau3 hou7 Ho5-goa7 it-chhe3 koan2 hu2-khou3 e5 koaN, kong2, Thong-tat8 thiN-teng2 Siong7-te3 e5 lut8-hoat e5 keng-hak8-su7, che3-si I2-su-lah8, bo5-lun7 tui3 lin2 tho2 sim2-mih8, lin2 tioh8 ti3-i3 kiaN5 i;  22). kiong-kip i gun5 kau3 chit8-pah tha-lian5-tek; beh8, kau3 chit8-pah ko-jiN2; chiu2, kau3 chit8-pah pa3-tek8; iu5 kau3 chit8-pah pa3-tek8; iam5 bo5 han7-giah8.  23). KiN3-na7 thiN-teng2 e5 Siong7-te3 sou2 beng7-leng7 e5, tioh8 ui7-tioh8 thiN-teng2 e5 Siong7-te3 e5 tian7 chim-chiok choe3 i; siaN2-su7 hou7 siu7-khi3 lim5-kau3 ong5, i2-kip8 ong5 e5 kiaN2 e5 kok ah?  24). Goa2 koh beng7-leng7 lin2, kiN3-na7 che3-si, Li7-bi7 lang5, chhiuN3-koa--e5, kou3-mng5--e5, kap Ni5-the5-leng5, kap ti7 Siong7-te3 e5 tian7 choe3 chhe-eng7 e5 lang5, m7-thang siu in e5 chin3-kong3, koan-se3, chiN5-niu5.  25). I2-su-lah8 ah, chiau3 li2 e5 Siong7-te3 siuN2-su3 li2 e5 ti3-hui7, siat-lip8 su7-su, sim2-phoaN3-koaN, ti7-li2 Ho5-goa7 e5 peh-siN3, chiu7-si7 it-chhe3 bat li2 e5 Siong7-te3 lut8-hoat e5; hiah-e5 be7-bat--e5, lin2 tioh8 ka3-si7 i.  26). KiN3-na7 bo5 beh than3 li2 e5 Siong7-te3 e5 lut8-hoat, kap ong5 e5 lut8-hoat, chiu7 tioh8 sio2-sim teng7 i e5 choe7, hek8-si7 hou7 i si2, hek8-si7 chhiong-kun, hek8-si7 chhau-ke, hek8-si7 koaiN-kaN.
	27). O-lo2 lan2 liat8-chou2 e5 Siong7-te3 Ia5-ho5-hoa, in-ui7 I he7 chit e5 i3-su3 ti7 ong5 e5 sim, ke-thiN eng5-kng ti7 Ia5-lou7-sat-leng2 Ia5-ho5-hoa e5 tian7;  28). koh hou7 goa2 ti7 ong5, kap i e5 gi7-su7, kap ong5 it-chhe3 u7 koan5-se3 e5 siu2-leng2 e5 bin7-cheng5, tit-tioh8 un-tian2.  Ia5-ho5-hoa goa2 e5 Siong7-te3 e5 chhiu2 pang-chan7 goa2, goa2 chiu7 iong2-kam2; chu7-chip8 I2-sek-liat8 hiah e5 thau5-lang5, kap goa2 chiuN7-lai5.

[8]	A-tat8-siat-se ong5 che7-ui7 e5 si5, kap goa2 tui3 Pa-pi2-lun5 chiuN7-lai5 e5 lang5, in e5 chok8-tiuN2, kap in e5 se3-he7, ki3 ti7 e7-bin7.  2). Siok8 Hui-ni5-hap e5 hou7-e3 u7 Kek-sun7, siok8 I2-tha-ma2 e5 hou7-e3 u7 Tan7-i2-li2, siok8 Tai7-pit8 e5 hou7-e3 u7 Hap-tut8.  3). Siok8 Pa-liok8 e5 hou7-e3, chiu7-si7 Si7-ka-ni5 e5 hou7-e3, u7 Sat-ka-li7-a; kap i e5, chiau3 se3-he7 lai5 sng3, u7 ta-pou-teng chit8-pah gou7-chap8 lang5.  4). Siok8 Pa-hap-mou5-ap e5 hou7-e3 u7 Se-lah8-hi-nga2 e5 kiaN2 I2-li7-iok-nai2; kap i e5, u7 ta-pou-teng nng7-pah lang5.  5). Siok8 Si7-ka-ni5 e5 hou7-e3 u7 Nga2-hap-sek e5 kiaN2; kap i e5, u7 ta-pou-teng saN-pah lang5.  6). Siok8 A-teng e5 hou7-e3, u7 Iok-na2-tan e5 kiaN2 I2-piat8; kap i e5, u7 ta-pou-teng gou7-chap8 lang5.  7). Siok8 I2-lan5 e5 hou7-e3, u7 A-tha-li7-nga2 e5 kiaN2, Ia5-su-a; kap i e5, u7 ta-pou-teng chhit-chap8 lang5.  8). Siok8 Si7-hoat-the5-nga2 e5 hou7-e3, u7 Bi2-ka-lek8 e5 kiaN2 Se-pa-te7-nga2; kap i e5, u7 ta-pou-teng poeh-chap8 lang5.  9). Siok8 Iok-ap e5 hou7-e3, u7 Ia5-iat e5 kiaN2 Go5-pa-ti2-a; kap i e5, u7 ta-pou-teng nng7-pah it-chap8-poeh lang5.  10). Siok8 Si7-lo5-bit8 e5 hou7-e3, u7 Iok-se3-hui2 e5 kiaN2; kap i e5, u7 ta-pou-teng chit8-pah lak8-chap8 lang5.  11). Siok8 Pi2-pai3 e5 hou7-e3, u7 Pi2-pai3 e5 kiaN2 Sat-ka-li7-a; kap i e5, u7 ta-pou-teng ji7-chap8-poeh lang5.  12). Siok8 Ap-kah e5 hou7-e3, u7 Hap-ka-than2 e5 kiaN2, Iok-hap-lan5; kap i e5, u7 ta-pou-teng chit8-pah it-chap8 lang5.  13). Siok8 A-to-ni5-kan e5 hou7-e3, chiu7-si7 lou7-be2-e5, in e5 mia5 si7 I2-li7-hoat-liat8, Ia5-li7, Si7-ma2-nga2; kap in e5, u7 ta-pou-teng lak8-chap8 lang5.  14). Siok8 Pi2-kek-oa2-i e5 hou7-e3, u7 OU-thai3, kap Sat-pou3; kap in e5, u7 ta-pou-teng chhit-chap8 lang5.
	15). Goa2 chio-chip8 chiah e5 lang5 ti7 lau5-jip8 A-hap-oa2 e5 ho5-piN; goan2 ti7-hia toa3 ti7 pou3-piN5 saN-jit8; goa2 chha5-khoaN3 peh-siN3 kap che3-si, khoaN3 bo5 Li7-bi7 lang5 ti7-hia.  16). Goa2 chhe lang5 tiau3 hiah e5 thau5-lang5, chiu7-si7 I2-li7-i2-sia7, A-liat8, Si7-ma2-nga2, I2-li7-na2-tan, Nga2-lip8, I2-li7-na2-tan, Na2-tan, Sat-ka-li7-a, Bi2-su-lan5; koh tiau3 kau3-oan5 Iok-nga2-lip8 kap I2-li7-na2-tan.  17). Goa2 chhe in khi3 Ka-se-hui2-nga2 e5 sou2-chai7, kiN3 hit e5 thau5-lang5 Ek8-to, koh ka7 in kong2, in ti7 Ka-se-hui2-nga2 e5 sou2-chai7 tioh8 tui3 Ek8-to kap i e5 hiaN-ti7 Ni5-the5-leng5 kong2 sim2-mih8 oe7, kah in ui7 lan2 Siong7-te3 e5 tian7 toa3 chhe-eng7 e5 lang5 lai5.  18). Tit-tioh8 lan2 e5 Siong7-te3 si-un e5 chhiu2 pang-chan7 goan2, in ti7 I2-sek-liat8 e5 cheng-sun, Li7-bi7 e5 sun, Boat8-li7 e5 hou7-e3 tiong, toa3 chit8-e5 thong-tat8 e5 lang5 lai5; koh u7 Si7-li7-pi2 kap i hiah e5 kiaN2, kap i e5 hiaN-ti7, kiong7 chap8-poeh lang5.  19). Koh u7 Hap-sa-pi2-nga2; kap i e5, u7 Bi2-lah8-li7 e5 hou7-e3, Ia5-su-a, kap i e5 hiaN-ti7, kap in e5 kiaN2, kiong7 ji7-chap8 lang5.  20). Koh toa3 Ni5-the5-leng5 lang5 lai5, chiu7-si7 cheng5 Tai7-pit8 kap chiah e5 siu2-leng2 sou2 phai3-choe3 Li7-bi7 lang5 e5 chhe-eng7-e5, kiong7 nng7-pah ji7-chap8 e5 Ni5-the5-leng5; in e5 mia5 long2 u7 teng-ki3.
	21). Hit-si5 goan2 ti7 A-hap-oa2 e5 ho5-piN soan-pou3 kim3-chiah8, thang hou7 goan2 ti7 lan2 e5 Siong7-te3 e5 bin7-cheng5 ka-ki7 khiam-pi, kiu5 I hou7 goan2 kap goan2 e5 gin2-na2, kap it-chhe3 sou2-u7-e5, long2 tit-tioh8 piN5-thaN2 e5 lou7.  22). In-ui7 kiu5 ong5 poah chit8-tui7 pou7-peng be2-peng, pang-chan7 goan2 ti7 lou7--nih ti2-tng tui3-tek8, goa2 liah8-choe3 kian3-siau3; in-ui7 goan2 bat tui3 ong5 kong2, Goan2 e5 Siong7-te3 e5 chhiu2 po2-hou7 it-chhe3 kiu5 I e5 lang5; tok8-tok8 I e5 leng5-lek8 kap siu7-khi3, kong-kek it-chhe3 khi3-sak I e5 lang5.  23). Sou2-i2 goan2 ui7-tioh8 an2-ni kim3-chiah8, kiu5 goan2 e5 Siong7-te3; I chiu7 thiaN goan2.
	24). Tui3 an2-ni goa2 hun-phai3 che3-si e5 thau5-lang5 chap8-ji7-e5, chiu7-si7 Si7-li7-pi2, Hap-sa-pi2-nga2, kap in e5 hiaN-ti7 chap8-lang5.  25). Goa2 chiu7 chiong lan2 Siong7-te3 tian7 e5 le2-mih8 , chiu7-si7 kim gun5 kap hiah e5 khi3-ku7, si7 ong5 kap i e5 bou5-su7, i e5 siu2-leng2, kap ti7-hia e5 I2-sek-liat8 cheng3-lang5 sou2 hian3-e5, long2 pheng5 lai5 kau-hu3 in.  26). Goa2 chiu7 pheng5 lai5 kau ti7 in e5 chhiu2, u7 gun5 lak8-pah tha-lian5-tek, gun5-khi3 tang7 chit8-pah tha-lian5-tek; kim chit8-pah tha-lian5-tek;  27). kim-oaN2 ji7-chap8 te3, tang7 chit8-chheng tat8-li7-khek; kim-na3-na3 ho2 e5 tang5-khi3 nng7-te3, po2-kui3 chhin-chhiuN7 kim.  28). Goa2 tui3 in kong2, Lin2 choe3-seng3 kui Ia5-ho5-hoa, chiah e5 khi3-ku7 ia7 si7 seng3, hiah e5 kim-gun5 si7 kam-sim hian3 hou7 Ia5-ho5-hoa lin2 liat8-chou2 e5 Siong7-te3--e5.  29). Lin2 tioh8 kin2-sin7 kou3-siu2, tit8-kau3 lin2 ti7 Ia5-lou7-sat-leng2 Ia5-ho5-hoa tian7 e5 pang5-lai7, ti7 che3-si e5 thau5-lang5 kap Li7-bi7 lang5, i2-kip8 I2-sek-liat8 hiah e5 chok8-tiuN2 e5 bin7-cheng5 pheng5 i.  30). Tui3 an2-ni che3-si Li7-bi7 lang5 siu kim-gun5 kap khi3-ku7, chiau3 in e5 khin-tang7, beh toa3 kau3 Ia5-lou7-sat-leng2 lan2 Siong7-te3 e5 tian7.
	31). ChiaN geh8 chap8-ji7 jit8, goan2 li7-khui A-hap-oa2 e5 ho5-piN, beh khi3 Ia5-lou7-sat-leng2; lan2 e5 Siong7-te3 e5 chhiu2 po2-hou7 goan2, kiu3 goan2 thoat-li7 tui3-tek8, kap bai5-hok8 ti7 lou7--nih e5 lang5 e5 chhiu2.  32). Goan2 kau3 Ia5-lou7-sat-leng2, tiam3 hia saN-jit8.  33). Kau3 te7-si3 jit8, ti7 lan2 Siong7-te3 e5 tian7, pheng5 hiah e5 kim gun5 kap khi3-ku7, kau ti7 che3-si OU-li7-a e5 kiaN2 Bi2-li7-boat8 e5 chhiu2; kap i e5, u7 Hui-ni5-hap e5 kiaN2 I2-li7-a-sat; koh kap in e5, u7 Li7-bi7 lang5 Ia5-su-a e5 kiaN2 Iok-sat-poat8, kap Pin-loe7 e5 kiaN2 Lo5-a-ti2.  34). It-chhe3 chiau3 in e5 siau3-giah8, chiau3 in e5 khin-tang7 kau i; tng-si5 ia7 ki3 in e5 khin-tang7.
	35). Siu7-liah8 e5 lang5 tui3 siu7-liah8 e5 tiong-kan to3-lai5 e5, hian3 sio-che3 hou7 I2-sek-liat8 e5 Siong7-te3, chiu7-si7 ui7 I2-sek-liat8 cheng3-lang5 hian3 gu5-kang2 chap8-ji7 chiah, mi5-iuN5-kang2 kau2-chap8-lak8 chiah, mi5-iuN5-a2 chhit-chap8-chhit chiah; koh hian3 soaN-iuN5-kang2 chap8-ji7 chiah choe3 siok8-choe7 e5 che3.  Chiah-e5 long2 si7 choe3 sio-che3 hian3-hou7 Ia5-ho5-hoa e5.  36). In chiong ong5 e5 ju7-chi2 kau hou7 ong5 e5 jin5-sin5, kap ti7 Ho5-goa7 hiah e5 chong2-tok; in chiu7 pang-chan7 peh-siN3 kap Siong7-te3 e5 tian7.

[9]	Chiah e5 tai7-chi3 i2-keng choe3 beng5-pek8, chiah e5 siu2-leng2 lai5 kiN3 goa2, kong2, I2-sek-liat8 peh-siN3 kap che3-si, kap Li7-bi7 lang5, bo5 ka-ki7 hun-piat li7-khui chiah e5 sou2-chai7 e5 peh-siN3, than3 in kho2-ouN3 e5 su7, chiu7-si7 than3 Ka-lam5 lang5, Hek-lang5, Pi2-li7-se2 lang5, Ia5-pou3-su lang5, A-bun5 lang5, Mou5-ap lang5, Ai-kip8 lang5, A-mou5-li7 lang5 e5 su7.  2). In-ui7 in ui7 ka-ki7 kap in e5 kiaN2, chhoa7 in e5 cha-bou2-kiaN2 choe3 bou2, ti3-kau3 seng3 e5 hou7-e3 kap hit sou2-chai7 e5 peh-siN3 chham-chhap; koh siu2-leng2 kap in e5 koaN-tiuN2 choe3 in e5 choe7-khoe.  3). Goa2 chit8-e7 thiaN-kiN3 chit e5 su7, chiu7 thiah-lih8 goa2 e5 saN kap phau3, chhoah goa2 e5 thau5-mng5 kap chhui3-chhiu, gong5-ngiah8 teh che7.  4). KiN3-na7 ui7 I2-sek-liat8 Siong7-te3 e5 oe7 lai5 ngiauh8-ngiauh8-chhoah--e5, long2 chu7-chip8 kau3 goa2 chia, in-ui7 siu7-liah8 to3-lai5 e5 lang5 sou2 hoan7 e5 choe7; goa2 chiu7 gong5-ngiah8 teh che7, kau3 hian3 e5-hng-che3 e5 si5.  5). Hian3 e5-hng-che3 e5 si5, goa2 tui3 goa2 e5 ut-bun7 khi2-lai5, saN phau3 thiah-lih8, siang-kha kui7--loh8-khi3, ng3 Ia5-ho5-hoa goa2 e5 Siong7-te3 kiah8-khi2 chhiu2, kong2,  6). Goa2 e5 Siong7-te3 ah, goa2 kian3-siau3 lau3-khui3, m7-kaN2 kiah8-thau5 ng3 goa2 e5 Siong7-te3 Li2, in-ui7 goan2 e5 choe7 im-ke3 thau5-khak, goan2 e5 choe7-ok tu2-thiN.  7). Tui3 goan2 liat8-chou2 e5 jit8 kau3 kin-a2-jit8, goan2 e5 choe7-ok chin-tang7; ui7-tioh8 goan2 e5 choe7-koa3, goan2 kap goan2 e5 liat8-ong5, che3-si, long2 kau ti7 goa7-pang liat8-ong5 e5 chhiu2, siu7 to-kiam3, siu7 lou2-liah8. siu7 chhiuN2-kiap, bin7 kian3-siau3, chhin-chhiuN7 kin-a2-jit8 e5 khoan2.  8). TaN tit-tioh8 Ia5-ho5-hoa goan2 e5 Siong7-te3 chiam7-chhiaN2 si-un hou7 goan2, ka7 goan2 lau5 chiah e5 to5-thoat e5 lang5, hou7 goan2 chhin-chhiuN7 tit-tioh8 thih-teng teng3 ti7 I seng3 e5 sou2-chai7, hou7 goan2 e5 Siong7-te3 thang chio3-kng goan2 e5 bak8-chiu, hou7 goan2 ti7 lou5-le7-tiong li5-a2 koh-oah8.  9). In-ui7 goan2 si7 lou5-le7, chong2-si7 ti7 lou5-le7 tiong, goan2 e5 Siong7-te3 bo5 khi3-sak goan2; koh hou7 goan2 ti7 Pho-su liat8-ong5 e5 bin7-cheng5 tit-tioh8 un-tian2, hou7 goan2 koh-oah8, oe7 koh khi2 goan2 Siong7-te3 e5 tian7, siu-li2 hiah e5 hui2-hoai7 e5 sou2-chai7, hou7 goan2 ti7 Iu5-tai7 kap Ia5-lou7-sat-leng2 tit-tioh8 u7 chhiuN5-piah.  10). Goan2 e5 Siong7-te3 ah, ki3-jian5 an2-ni, goan2 iau2 u7 sim2-mih8 oe7 thang kong2 ah? In-ui7 goan2 i2-keng khi3-sak Li2 e5 beng7-leng7,  11). chiu7-si7 Li2 thok Li2 e5 lou5-pok8 chiah e5 sian-ti sou2 beng7-leng7-e5 kong2, Lin2 sou2 khi3 beh seng5-chiap choe3-giap8 e5 toe7 si7 u3-oe3 e5 toe7, ui7-tioh8 hiah e5 kok e5 peh-siN3 e5 u3-oe3, kap in kho2-ouN3 e5 su7; in-ui7 in hou7 choan5-toe7 tui3 chit-piN kau3 hit-piN, moa2-moa2 la5-sam5.  12). Sou2-i2 m7-thang chiong lin2 e5 cha-bou2-kiaN2 ke3 in e5 kiaN2, ia7 m7-thang ka7 lin2 e5 kiaN2 chhoa7 in e5 cha-bou2-kiaN2, eng2-eng2 m7-thang ka7 in tou5-bou5 peng5-an, kap in e5 li7-ek; an2-ni lin2 chiu7 thang kiong5-seng7, chiah8 chit sou2-chai7 e5 ho2-mih8, soa3 lau5 hou7 lin2 e5 kiaN2-sun eng2-oan2 choe3-giap8.  13). Goan2 in-ui7 goan2 e5 phaiN2 sou2-kiaN5, kap goan2 e5 tang7-choe7, i2-keng tu2-tioh8 che it-chhe3 e5 su7, goan2 e5 Siong7-te3 ah, Li2 heng5-hoat8 goan2, khah-khin goan2 e5 choe7 sou2 eng-kai tit-tioh8--e5; koh ka7 goan2 lau5 chiah e5 thoat-li7 e5 lang5;  14). goan2 kiam2 thang koh poe7-gek8 Li2 e5 beng7-leng7, kap kiaN5 kho2-ouN3 e5 su7 e5 peh-siN3 kiat-chhin mah? na7 an2-ni, Li2 kiam2 bo5 beh siu7-khi3 goan2, kau3 biat8-bo5 goan2, ti3-kau3 bo5 chit8-e5 lau5-teh, bo5 chit8-e5 to5-thoat mah?  15). Ia5-ho5-hoa I2-sek-liat8 e5 Siong7-te3 ah, Li2 si7 kong-gi7, goan2 chiah e5 lau5-teh e5 lang5 chiah tit-tioh8 to5-thoat, chhin-chhiuN7 kin-a2-jit8.  KhoaN3 ah, goan2 ti7 Li2 e5 bin7-cheng5 u7 choe7-ok; in-ui7 an2-ni bo5 lang5 ti7 Li2 e5 bin7-cheng5 khia7 oe7 tiau5.

[10]	I2-su-lah8 ki5-to2, jin7-choe7, thi5-khau3, phak ti7 Siong7-te3 tian7-cheng5 e5 si5, u7 tui3 I2-sek-liat8 tiong lai5 e5 lam5-lu2 gin2-na2 chu7-chip8 i hia, chiaN5 toa7-hoe7.  Peh-siN3 khau3 kau3 chin-chham2.  2). Siok8 I2-lan5 e5 hou7-e3, Ia5-iat e5 kiaN2, Si7-ka-ni5, in3 I2-su-lah8 kong2, Goan2 ti7 chit e5 sou2-chai7 e5 peh-siN3 tiong chhoa7 goa7-pang lang5 e5 cha-bou2-kiaN2 choe3-bou2, kan-hoan7 lan2 e5 Siong7-te3; chong2-si7 I2-sek-liat8 lang5 ti7 chit e5 su7 iau2-ku2 u7 thang ng3-bang7.  3). TaN tioh8 kap lan2 e5 Siong7-te3 lip8-iok, chiong chiah e5 bou2 kap in sou2-siN-e5, long2 hou7 in chhut-khi3, chiau3 goa2 e5 chu2 kap hiah-e5 in-ui7 Siong7-te3 e5 beng7-leng7 ngiauh8-ngiauh8-chhoah e5 lang5 sou2 gi7-tiaN7-e5, chiau3 lut8-hoat lai5 kiaN5;  4). Li2 khi2-lai5, in-ui7 chit e5 su7 si7 li2 sou2 eng-kai pan7-e5; goan2 beh pang-chan7 li2, li2 tioh8 ho2-taN2 lai5 choe3 i.
	5). I2-su-lah8 chiu7 khi2-lai5, hou7 che3-si hiah e5 thau5-lang5, kap Li7-bi7 lang5, kap I2-sek-liat8 cheng3-lang5 chiu3-choa7, beh chiau3 chit e5 oe7 khi3 kiaN5; in chiu7 chiu3-choa7.  6). I2-su-lah8 chiu7 tui3 Siong7-te3 e5 tian7-cheng5 khi2-lai5, jip8 I2-li7-a-sit8 e5 kiaN2 Iok-hap-lan5 e5 chhu3, kau3 hia bo5 chiah8 piaN2, bo5 lim chui2; in-ui7 i ui7-tioh8 siu7-liah8 to3-lai5 e5 lang5 sou2 hoan7 e5 choe7, lai5 pi-siong.  7). In soan-pou3 ti7 pian3 Iu5-tai7 kap Ia5-lou7-sat-leng2 siu7-liah8 to3-lai5 e5 lang5, kah in long2 chu7-chip8 ti7 Ia5-lou7-sat-leng2.  8). KiN3-na7 bo5 than3 hiah e5 siu2-leng2 kap tiuN2-lo2 sou2 gi7-tiaN7, saN-jit8-lai7 bo5-lai5--e5, chiu7 beh chhau i sou2 u7 e5 giap8, beh kek i chhut siu7-liah8 to3-lai5 e5 lang5 e5 hoe7.
	9). Tui3 an2-ni Iu5-tai7 kap Pian7-nga2-bin2 cheng3-lang5 saN-jit8-lai7 long2 chu7-chip8 ti7 Ia5-lou7-sat-leng2; hit-jit8 si7 kau2-geh8 ji7-chap8 jit8; cheng3-lang5 long2 che7 ti7 Siong7-te3 tian7-cheng5 khoan-khoah e5 sou2-chai7; in-ui7 chit e5 su7, koh in-ui7 loh8 toa7-hou7, chiu7 ngiauh8-ngiauh8-chhoah.  10). Che3-si I2-su-lah8 khi2-lai5, ka7 in kong2, Lin2 u7 choe7, lin2 chhoa7 goa7-pang e5 cha-bou2-kiaN2 choe3 bou2, ke-thiN I2-sek-liat8 lang5 e5 choe7.  11). TaN tioh8 ng3 Ia5-ho5-hoa, lin2 liat8-chou2 e5 Siong7-te3, jin7-choe7, kiaN5 I sou2 hoaN-hi2-e5, ka-ki7 hun-piat li7-khui chiah e5 kok e5 peh-siN3, kap goa7-pang e5 cha-bou2-kiaN2.  12). Hoe7-chiong3 long2 toa7-siaN in3 kong2, Chiau3 li2 sou2 kong2 koan-he7 goan2-e5, goan2 beh kiaN5 i.  13). Chong2-si7 peh-siN3 chin-choe7, koh tu2-tioh8 toa7-hou7 e5 si5, goan2 boe7-oe7 khia7 ti7 goa7-bin7, che ia7 m7-si7 chit8-jit8 nng7-jit8 e5 su7, in-ui7 goan2 ti7 chit e5 su7 u7 toa7-toa7 hoan7-choe7.  14). TaN tioh8 ui7 choan5-hoe7 siat-lip8 lan2 e5 siu2-leng2, kiN3-na7 lan2 e5 siaN5-tiong chhoa7 goa7-pang e5 cha-bou2-kiaN2--e5, tioh8 chiau3 tiaN7-tioh8 e5 ki5 lai5; hit e5 siaN5 e5 tiuN2-lo2 su7-su tioh8 kap in lai5; tit8-kau3 lan2 e5 Siong7-te3 ui7-tioh8 chit e5 su7 e5 siu7-khi3 siu to3-tng2.  15). Tok8-tok8 A-sat-hek e5 kiaN2 Iok-na2-tan, Tek8-oa2 e5 kiaN2 Nga2-hap-sia7, hoan2-tui3 chit e5 su7; koh u7 Bi2-su-lan5, kap Li7-bi7 lang5 Sa-pi2-thai3 chan3-seng5 in.
	16). Siu7-liah8 to3-lai5 e5 lang5 an2-ni kiaN5.  Che3-si I2-su-lah8 kap chok8-tiuN2 kui2-na7 lang5, chiau3 in e5 chong-chok8, long2 chiau3 in e5 mia5 siu7-phai3; ti7 chap8-geh8 chhoe-it jit8 in saN-kap che7, cha-chhat chit e5 su7.  17). Kau3 chiaN-geh8 chhoe-it, kiN3-na7 chhoa7 goa7-pang e5 cha-bou2-kiaN2--e5 chiah beng5-pek8 hit e5 su7.
	18). Ti7 che3-si kiaN2-sun-tiong chha5-chhut chhoa7 goa7-pang e5 cha-bou2-kiaN2 e5, chiu7-si7 Iok-sat-tap e5 kiaN2 Ia5-su-a e5 ke, kap i e5 hiaN-ti7 Ma2-se-nga2, I2-li7-i2-sia7, Nga2-lip8, Ki-tai7-li7.  19). In chiu7 khan-chhiu2 kiat-beng5 beh li5 in e5 bou2, in-ui7 hoan7-choe7; chiu7 hian3 iuN5-kun5-tiong chit8 chiah mi5-iuN5-kang2, lai5 siok8-choe7.  20). Im-bek8 e5 kiaN2-sun-tiong, u7 Hap-na2-ni5 Se-pa-te7-nga2.  21). Hap-lim5 e5 kiaN2-sun-tiong, u7 Ma2-se-nga2, I2-li7-nga2, Si7-ma2-nga2, Ia5-iat, OU-se-nga2.  22). Pa-si-hou7-jiN2 e5 kiaN2-sun-tiong, u7 I2-li7-iok-nai2, Ma2-se-nga2, I2-sit8-ma2-li7, Na2-than2-giap8, Iok-sat-poat8, I2-li7-a-sat.
	23). Li7-bi7 lang5 tiong, u7 Iok-sat-poat8, Si7-mui2, Ki-lah8-nga2, Ki-lah8-nga2 chiu7-si7 Ki-li7-tha; koh u7 Pi2-tha-hi-nga2, Iu5-tai7, I2-li7-i2-sia7.  24). ChhiuN3-koa e5 lang5 e5 tiong-kan, u7 I2-li7-a-sit8.  Kou3-mng5 e5 lang5 e5 tiong-kan u7 Sa-liong5, The5-lian5, OU-li7.
	25). I2-sek-liat8 lang5 Pa-liok8 e5 kiaN2-sun tiong, u7 Lah8-bi2, Ia5-se-nga2, Ma2-ki-nga2, Bi2-nga2-bin5, I2-li7-a-sat, Ma2-ki-nga2, Pi2-na2-nga2.  26). I2-lan5 e5 kiaN2-sun tiong, u7 Ma2-tha-ni5, Sat-ka-li7-a, Ia5-iat, Ap-ti2, Ia5-li7-boat8, I2-li7-nga2.  27). Sat-thou2 e5 kiaN2-sun tiong, u7 I2-li7-iok-nai2, I2-li7-a-sit8, Ma2-tha-ni5, Ia5-li7-boat8, Sat-poat8, A-se-sat.  28). Bi2-pai3 e5 kiaN2-sun tiong, u7 Iok-hap-lan5, Hap-na2-ni5-nga2, Sat-pai3, A-lek8.  29). Pa-ni5 e5 kiaN2-sun tiong, u7 Bi2-su-lan5, Ma2-lok8, A-tai7-nga2, Nga2-sut8, Si7-ap, Ia5-li7-boat8.  30). Pa-hap-mou5-ap e5 kiaN2-sun tiong, u7 A-ti2-na2, Ki-lah8, Pi2-na2-nga2, Ma2-se-nga2, Ma2-tha-ni5, Pi2-sat-liat8, Pin-loe7, Ma2-na2-se.  31). Hap-lim5 e5 kiaN2-sun tiong, u7 I2-li7-i2-sia7, I-si-nga2, Ma2-ki-nga2, Si7-ma2-nga2, Se-bian7;  32). Pian7-nga2-bin2, Ma2-lok8, Si7-ma2-li7-nga2.  33). Hap-sun7 e5 kiaN2-sun tiong, u7 Ma2-tek8-nai2, Ma2-tat8-tha, Sat-poat8, I2-li7-hoat-liat8, Ia5-li7-mai2, Ma2-na2-se, Si7-mui2.  34). Pa-ni5 e5 kiaN2-sun tiong, u7 Ma2-tai7, Am3-lan5, OU-ek;  35). Pi2-na2-nga2, Pi2-ti2-nga2, Ki-lok8;  36). Oa2-ni5-nga2, Bi2-li7-boat8, I2-li7-a-sit8;  37). Ma2-tha-ni5, Ma2-tek8-nai2, Nga2-so3;  38). Pa-ni5, Pin-loe7, Si7-mui2;  39). Si7-li7-bi2-nga2, Na2-tan, A-tai7-nga2;  40). Ma2-na2-ti2-pai3, Sa-sai3, Sa-nai7;  41). A-sat-li7, Si7-li7-bi2-nga2, Si7-ma2-li7-nga2;  42). Sa-liong5, A-ma2-li7-nga2, Iok-sek.  43). Ni5-pho e5 kiaN2-sun tiong, u7 Ia5-li7, Ma2-tha-the5-nga2, Sat-poat8, Se-pi2-na2, Nga2-tai7, Iok-jiN2, Pi2-na2-nga2.  44). Chiah e5 lang5 long2 chhoa7 goa7-pang lang5 e5 cha-bou2-kiaN2 choe3-bou2; ki5-tiong ia7 u7 lang5 tui3 chiah e5 cha-bou2-kiaN2 siN kiaN2-ji5.


	Hap-Kai	(37)
[1]	Tai7-li7-ou ong5 ji7-ni5, lak8-geh8 chhoe-it, Ia5-ho5-hoa e5 oe7 thok sian-ti Hap-kai, thoan5 hou7 Iu5-tai7 e5 chong2-tok, Sat-lah8-thiat e5 kiaN2 Sou2-lo5-pa-pek, kap Iok-sat-tap e5 kiaN2, che3-si-thau5 Iok-su-a kong2,  2). Ban7-kun e5 Ia5-ho5-hoa i e5 oe7 an2-ni kong2, Chit e5 peh-siN3 kong2, Khi2 Ia5-ho5-hoa tian7 e5 si5 hit-e5 si5 iau2-be7 kau3.  3). Hit-si5 Ia5-ho5-hoa e5 oe7 thok sian-ti Hap-kai kong2:  4). Chit-keng tian7 iu5-goan5 hong-hoe3, che kiam2-si7 lin2 ka-ki7 khia7-khi2 thian-hoa-pan2 e5 chhu3 e5 si5 mah?  5). TaN ban7-kun e5 Ia5-ho5-hoa an2-ni kong2, Lin2 tioh8 seng2-chhat lin2 e5 sou2-kiaN5.  6). Lin2 ia7 cheng2-chi2 choe7, siu-seng5 chio2; lin2 chiah8, ia7 boe7 pa2; lim, ia7 boe7 chi2-khoah; chheng7-saN, ia7 boe7 sio; tit-tioh8 kang-chiN5--e5, eng7 kang-chiN5 he7 ti7 phoa3-khang e5 te7-a2.  7). Ban7-kun e5 Ia5-ho5-hoa an2-ni kong2, Lin2 tioh8 seng2-chhat lin2 e5 sou2-kiaN5.  8). Lin2 tioh8 chiuN7-soaN chhu2 chha5-liau7, lai5 khi2 chit e5 tian7; Goa2 chiu7 in-ui7 an2-ni hoaN-hi2, koh tit-tioh8 eng5-kng; che si7 Ia5-ho5-hoa kong2--e5.  9). Lin2 ng3-bang7 tit-tioh8 choe7, li2 khoaN3, hoan2-tng2 tit-tioh8 chio2; lin2 toa3 kau3 chhu3--e5, Goa2 chiu7 pun5 hou7 i bo5--khi3; che si7 sim2-mih8 ian5-kou3? si7 in-ui7 Goa2 e5 tian7 hong-hoe3.  Lin2 tak8-lang5 kin2-kip ka-ki7 e5 chhu3; che si7 ban7-kun e5 Ia5-ho5-hoa kong2--e5.  10). Sou2-i2 in-ui7 lin2 e5 ian5-kou3, thiN chiu7 bo5 loh8 lou7-chui2, toe7 ia7 bo5 chhut i e5 thou2-san2.  11). Goa2 hou7 khong3-han7 kau3 ti7 thou2-toe7, ti7 soaN-thau5, ti7 gou7-kak, ti7 sin-chiu2, ti7 iu5, ti7 toe7-chiuN7 sou2-chhut--e5, ti7 lang5, ti7 cheng-siN, ti7 lang5 e5 chhiu2 tioh8-boa5 tit-tioh8--e5.
	12). Hit-si5 Sat-lah8-thiat e5 kiaN2 Sou2-lo5-pa-pek, kap Iok-sat-tap e5 kiaN2, che3-si-thau5 Iok-su-a, kap sou2 chhun e5 peh-siN3, long2 thiaN-than3 in e5 Siong7-te3 Ia5-ho5-hoa e5 siaN, kap sian-ti Hap-kai hong7 Ia5-ho5-hoa in e5 Siong7-te3 chhe i sou2 kong2 e5 oe7; peh-siN3 iah8 ti7 Ia5-ho5-hoa e5 bin7-cheng5, chun5 kiaN-ui3 e5 sim.  13). Ia5-ho5-hoa e5 su3-chia2 Hap-kai, chiau3 Ia5-ho5-hoa sou2 beng7-leng7 ka7 peh-siN3 kong2, Ia5-ho5-hoa kong2, Goa2 kap lin2 ti7-teh.  14). Ia5-ho5-hoa kek-tong7 Iu5-tai7 e5 chong2-tok, Sat-lah8-thiat e5 kiaN2 Sou2-lo5-pa-pek, e5 sim, kap Iok-sat-tap e5 kiaN2, che3-si-thau5 Iok-su-a, e5 sim, kap chhun e5 peh-siN3 e5 sim, in chiu7 lai5 ti7 ban7-kun e5 Ia5-ho5-hoa in e5 Siong7-te3 e5 tian7 choe3-kang.  15). Che si7 ti7 Tai7-li7-ou ong5 ji7-ni5, lak8-geh8 ji7-chap8-si3 jit8.

[2]	Chhit-geh8 ji7-chap8-it jit8, Ia5-ho5-hoa e5 oe7 thok sian-ti Hap-kai kong2,  2). Li2 tioh8 ka7 Iu5-tai7 e5 chong2-tok Sat-lah8-thiat e5 kiaN2, Sou2-lo5-pa-pek, kap Iok-sat-tap e5 kiaN2, che3-si-thau5 Iok-su-a, i2-kip8 sou2 chhun e5 peh-siN3 kong2,  3). Lin2 tiong-kan iau2 ti7-teh e5 lang5, u7 chi7-chui7 bat khoaN3-kiN3 chit keng tian7 chiong5-cheng5 e5 eng5-kng mah? Hian7-chai7 lin2 khoaN3-liau2 chaiN2-iuN7 ah? kiam2-m7-si7 ti7 lin2 e5 bak8-chiu khoaN3 chhin-chhiuN7 bo5 mah?  4). Ia5-ho5-hoa kong2, Sou2-lo5-pa-pek ah, li2 tioh8 iong2-kam2; Iok-sat-tap e5 kiaN2, che3-si-thau5 Iok-su-a ah, li2 iah8 tioh8 iong2-kam2; Ia5-ho5-hoa koh kong2, Chit sou2-chai7 e5 peh-siN3 ah, lin2 iah8 tioh8 iong2-kam2, iah8 tioh8 choe3-kang, in-ui7 Goa2 kap lin2 ti7-teh; che si7 ban7-kun e5 Ia5-ho5-hoa kong2--e5.  5). Tng lin2 chhut Ai-kip8 e5 si5, Goa2 kap lin2 lip8 iok e5 oe7, Goa2 e5 Sin5 tiam3-ti7 lin2 tiong-kan; lin2 boh8-tit kiaN.  6). In-ui7 ban7-kun e5 Ia5-ho5-hoa an2-ni kong2, Koh bo5 joa7-ku2, Goa2 beh koh chit8-pai2 tin2-tang7 thiN kap toe7 kap hai2 kap ta-toe7.  7). Goa2 beh tin2-tang7 ban7-kok, ban7-kok sou2 him-bou7--e5 beh lai5; Goa2 chiu7 hou7 eng5-kng chhiong-moa2 chit keng tian7; che si7 ban7-kun e5 Ia5-ho5-hoa  kong2--e5.  8). Ban7-kun e5 Ia5-ho5-hoa kong2, Gun5 si7 Goa2--e5, kim iah8 si7 Goa2--e5.  9). Chit keng tian7 au7-lai5 e5 eng5-kng, beh iaN5-ke3 cheng5 e5 eng5-kng; che si7 ban7-kun e5 Ia5-ho5-hoa kong2--e5; koh ti7 chit e5 sou2-chai7, Goa2 beh siuN2-su3 peng5-an; che si7 ban7-kun e5 Ia5-ho5-hoa kong2--e5.
	10). Tai7-li7-ou ong5 ji7-ni5, kau2 geh8 ji7-chap8-si3 jit8, Ia5-ho5-hoa e5 oe7 thok sian-ti Hap-kai kong2,  11). Ban7-kun e5 Ia5-ho5-hoa an2-ni kong2, Koan-he7 ti7 lut8-hoat li2 thang mng7 che3-si,  12). kong2, Siat-su2 u7 lang5 eng7 saN-a2-ku pau seng3 e5 bah, chit e5 saN-a2-ku oa2-tioh8 piaN2, a2-si7 thng, a2-si7 chiu2, a2-si7 iu5, a2-si7 pat8-ho7 chiah8-mih8, chiu7 chit e5 mih8 chiaN5-choe3 seng3 mah? Che3-si in3 kong2, Bo5--lah.  13). Hap-kai koh kong2, Siat-su2 u7 lang5 bong--tioh8 sin-si bak la5-sam5, lai5 oa2-tioh8 chiah e5 mih8 e5 chit8-hang7, chit e5 mih8 chiaN5-choe3 u3-oe3 mah? Che3-si in3 kong2, ChiaN5-choe3 u3-oe3.  14). Hap-kai chiu7 in3 kong2, Ia5-ho5-hoa kong2, Ti7 Goa2 e5 bin7-cheng5, chit e5 peh-siN3 si7 chhin-chhiuN7 an2-ni, chit e5 kok ia7 si7 an2-ni; in e5 chhiu2 sou2 choe3 tak8-ho7 e5 kang ia7 long2 si7 an2-ni; in ti7-chia sou2 hian3--e5 bo5 chheng-khi3.  15). TaN chhiaN2 lin2 siuN7, chit-jit8 i2-cheng5, Ia5-ho5-hoa e5 tian7 iau2-be7 u7 chioh8 thah8 ti7 chioh8-teng2 e5 si5;  16). lek8-ke3 hiah e5 si5, lang5 lai5 kau3 gou7-kak-tui, siuN7 beh tit-tioh8 ji7-chap8 tau2, chi2-u7 chap8-tau2; u7 lang5 lai5 kau3 chiu2-khut, siuN7 beh tit-tioh8 gou7-chap8 ang3, chi2-u7 tit-tioh8 ji7-chap8 ang3.  17). Ti7 lin2 e5 chhiu2 sou2-choe3 it-chhe3 e5 kang, Goa2 eng7 kou-ta5, hiu2-noa7, toa7-phauh8 phah lin2, lin2 iau2-ku2 bo5 kui-ng3 Goa2; che si7 Ia5-ho5-hoa kong2--e5.  18). ChhiaN2 lin2 siuN7 chit-jit8 i2-cheng5, tui3 kau2-geh8 ji7-si3 jit8 kian3-lip8 Ia5-ho5-hoa tian7 e5 toe7-ki e5 si5, lin2 tioh8 siuN7 i.  19). Chhek-chhng iau2 u7 cheng2-chi2 mah? Phu5-to5-chhiu7, bu5-hoa-ko2-chhiu7, siah8-liu5-chhiu7, kaN-na2-chhiu7, long2 be7 u7 kiat ke2-chi2; tui3 kin-a2-jit8 khi2, Goa2 beh su3-hok lin2.
	20). Hit-geh8 ji7-chap8-si3 jit8, Ia5-ho5-hoa e5 oe7 te7-ji7-pai2 lim5-kau3 Hap-kai kong2,  21). Li2 tioh8 ka7 Iu5-tai7 e5 chong2-tok Sou2-lo5-pa-pek kong2, Goa2 beh tin2-tang7 thiN kap toe7;  22). Goa2 beh chhia-to2 liat8-kok e5 po2-cho7, tu5-biat8 tak8 pang-kok e5 se3-lek8, iah8 beh chhia-to2 chian3-chhia kap che7-chhia--e5, be2 kap be2-peng long2 beh to2--loh8-khi3, tak8-e5 tui3 i e5 hiaN-ti7 e5 to lai5 si2.  23).  Ban7-kun e5 Ia5-ho5-hoa kong2, Goa2 e5 lou5-pok8 Sat-lah8-thiat e5 kiaN2 Sou2-lo5-pa-pek ah, tng hit-jit8, Goa2 beh tiau3 li2, Ia5-ho5-hoa kong2 i; koh Goa2 beh eng7 li2 choe3 chhiu2-chi2-in3; in-ui7 Goa2 bat keng2-soan2 li2; che si7 ban7-kun e5 Ia5-ho5-hoa kong2--e5.

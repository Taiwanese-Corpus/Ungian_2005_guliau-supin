	Iok-Han7 E5 Phoe Te7 Ji7 Su(63)
	1). Choe3 tiuN2-lo2 e5 phoe kia3 hou7 siu7 keng2-soan2 chun-kui3 e5 hu7-jin5-lang5 kap i e5 kiaN2-ji5,  si7 goa2 ti7 chin-li2 sou2 thiaN3 e5; koh m7 na7 goa2, kiN3-na7 bat chin-li2 e5 ia7 long2 si7 an2-ni;  2). thiaN3 lin2 si7 ui7-tioh8 chin-li2, chit e5 chin-li2 chiu7-si7 tiam3 ti7 lan2 e5, ia7 beh eng2-oan2 kap lan2 ti7-teh.  3). Un-tian2, lin5-bin2, peng5-an, tui3 Pe7 Siong7-te3, ia7 tui3 Pe7 e5 KiaN2, Ia5-sou Ki-tok, ti7 chin-li2 kap thiaN3-thang3, beh kap lan2 ti7-teh.
	4).Goa2 chin hoaN-hi2, in-ui7 tu2-tioh8 li2 e5 kiaN2-ji5 u7 ti7 chin-li2 lai5 kiaN5 e5, chiau3 lan2 tui3 Pe7 nia2-siu7 e5 beng7-leng7.  5). Chun-kui3 e5 hu7-jin5-lang5 ah, taN goa2 kiu5 li2, m7 si7 chhin-chhiuN7 sia2 sin e5 beng7-leng7 hou7 li2, si7 lan2 tui3 khi2-thau5 sou2 u7 e5, chiu7-si7 tai7-ke tioh8 saN-thiaN3.   6). Lan2 chiau3 I e5 beng7-leng7 lai5 kiaN5, che chiu7-si7 thiaN3. Lin2 than3 i lai5 kiaN5, chiau3 lin2 tui3 khi2-thau5 sou2 thiaN-kiN3 e5, che chiu7-si7 hit e5 beng7-leng7.  7). In-ui7 u7 choe7-choe7 be5-hek8 lang5 e5 chhut-lai5 jip8 se3-kan, chiu7-si7 m7 jin7 Ia5-sou Ki-tok ti7 jiok8-the2 lai5 e5. Chit-e5 chiu7-si7 hit e5 be5-hek8 lang5 e5, ia7 si7 tui3-tek8 Ki-tok e5.  8). Lin2 tioh8 kin2-sin7 ka-ki7, bian2-tit lin2 sit-loh8 lan2 sou2 tioh8-boa5 e5, thang tit-tioh8 moa2-chiok e5 po3-siuN2.  9). KiN3-na7 chin3-cheng5, ia7 bo5 tiam3 ti7 Ki-tok e5 ka3-si7 e5, bo5 u7 Siong7-te3; tiam3 ti7 hit e5 ka3-si7 e5, chiu7 u7 Pe7 kap KiaN2.  10). Na7 u7 lang5 kau3 lin2 hia, ia7 bo5 thoan5 chit e5 ka3-si7, chiu7 m7 thang chiap-lap8 i jip8 chhu3, ia7 m7 thang ka7 i chheng2-an;  11). in-ui7 ka7 i chheng2-an e5, u7 hun7 ti7 i e5 phaiN2 sou2 kiaN5.
	12). Goa2 u7 choe7-choe7 hang7 beh sia2 hou7 lin2, m7 ai3 eng7 choa2 kap bak8;  si7 ng3-bang7 kau3 lin2 hia, tng-bin7 saN-kap kong2, hou7 lin2 e5 hoaN-hi2 chhiong-moa2.  13). Li2 siu7 keng2 e5 chi2-be7 e5 kiaN2-ji5 long2  ka7 li2 chheng2-an.

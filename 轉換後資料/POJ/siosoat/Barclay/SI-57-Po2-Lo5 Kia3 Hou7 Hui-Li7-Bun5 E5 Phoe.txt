	Po2-Lo5 Kia3 Hou7 Hui-Li7-Bun5 E5 Phoe (57)

	1). Choe3 Ki-tok Ia5-sou e5 siu5-hoan7, Po2-lo5, kap hiaN-ti7 The5-mou5-thai3, phoe kia3 hou7 goan2 sou2 thiaN3 tang5 tioh8-boa5 e5 Hui-li7-bun5,  2). kap chi2-be7 A-hui-a, i2-kip8 kap goa2 tang5 tng peng e5 A-ki-pou3, kap chu7-chip8 ti7 li2 e5 ke e5 kau3-hoe7;  3). goan7 lin2 tui3 lan2 e5 Pe7 Siong7-te3 kap Chu2 Ia5-sou Ki-tok tit-tioh8 un-tian2 peng5-an.
	4). Goa2 siong5-siong5 kam2-sia7 goa2 e5 Siong7-te3, ti7 goa2 ki5-to2 e5 tiong-kan siau3-liam7 li2;  5). in-ui7 thiaN-kiN3 li2 e5 jin5-ai3 kap li2 sou2 u7 e5 sin3, chiu7-si7 ng3 Chu2 Ia5-sou kap hian2-chhut ti7 cheng3 seng3-tou5 e5;  6). goan7 li2 e5 sin3 e5 siong-thong u7 kong-hau7, thang chhim chai lin2 tiong-kan ban7 hang7 e5 ho2, lai5 kui ti7 Ki-tok.  7). HiaN-ti7 ah, goa2 ui7-tioh8 li2 e5 jin5-ai3 toa7 hoaN-hi2, toa7 an-ui3; in-ui7 seng3-tou5 e5 sim tui3 li2 tit-tioh8 an-hioh.
	8). Sou2-i2 goa2 sui-jian5 ti7 Ki-tok u7 thang ho2-taN2 chiong sou2 hap8-gi5 kiaN5 e5 hoan-hu3 li2,  9). tok8-tok8 in-ui7 saN-thiaN3 e5 ian5-kou3, leng5-khou2 kiu5 li2; goa2 chiu7-si7 ni5 lau7 e5 Po2-lo5, hian7-kim ia7 ui7-tioh8 Ki-tok Ia5-sou lai5 siu7 koaiN-kaN.  10). Goa2 ui7-tioh8 goa2 e5 kiaN2, chiu7-si7 goa2 ti7 koa3 thih-lian7 e5 si5 sou2 siN e5, O-ni5-se-bou2, lai5 kiu5 li2;  11). i cheng5 bo5 li7-ek li2, hian7-kim chiu7 choe3 li2 goa2 e5 li7-ek;  12). goa2 u7 chhe i koh to3-khi3 li2 hia; chit lang5 chiu7-si7 goa2 e5 sim-pak.  13). Goa2 pun2 ai3 lau5 i kap goa2 toa3, thang ti7 goa2 ui7-tioh8 hok-im koa3 thih-lian7 e5 si5, thoe3 li2 hok8-sai7 goa2.  14). Chong2-si7 be7 chai li2 e5 i3-su3, goa2 chiu7 m7 ai3 choe3 sim2-mih8; si7 beh hou7 li2 e5 ho2, m7 si7 chhut ti7 bian2-kiong2, si7 chhut ti7 kam-goan7.  15). In-ui7 i chiam7-si5 li7-khui li2, kiam2-chhai2 si7 beh hou7 li2 thang eng2-oan2 tit-tioh8 i;  16). m7 si7 iu5-goan5 choe3 lou5-pok8, si7 iaN5-ke3 lou5-pok8, chiu7-si7 choe3 sou2 thiaN3 e5 hiaN-ti7; goa2 sit8-chai7 khoaN3 i choe3 an2-ni; ho5-hong3 i si7 li2 ke-lai7 e5 lang5, koh si7 siok8 ti7 Chu2 e5, kiam2 bo5 koh khah thiaN3 i mah?
	17). Sou2-i2 li2 na7 liah8 goa2 choe3 tang5-phoaN7, tioh8 chiap-lap8 i, chhin-chhiuN7 chiap-lap8 goa2.  18). I na7 u7 khek-khui li2, a2-si7 khiam3 li2 sim2-mih8, thang sng3 goa2 e5 siau3.  19). Goa2 Po2-lo5 chhin-chhiu2 sia2, goa2 beh che7-giah8; bian2 goa2 ka7 li2 kong2, li2 sou2 khiam3 goa2 e5, si7 li2 pun2-sin e5 siN3-mia7.  20). Si7 lah, hiaN-ti7 ah, hou7 goa2 ti7 Chu2 tui3 li2 tit-tioh8 hoaN-hi2; hou7 goa2 e5 sim ti7 Ki-tok tit-tioh8 an-hioh.  21). Goa2 i2-keng chhim sin3 li2 e5 sun7-than3, chiu7 sia2 phoe hou7 li2, in-ui7 chai li2 sou2 beh kiaN5 e5, oe7 ke3-thau5 ti7 goa2 sou2 kong2 e5.  22). Koh ia7 tioh8 pi7-pan7 sou2-chai7 hou7 goa2 toa3; in-ui7 goa2 ng3-bang7 tui3 lin2 e5 ki5-to2, Siong7-te3 beh chiong goa2 siuN2-su3 lin2.
	23). I2-pa-hut, chiu7-si7 ti7 Ki-tok Ia5-sou kap goa2 choe3 tang5 koaiN-kaN e5, chheng2-an li2;  24). kap goa2 saN-kap tioh8-boa5 e5 Ma2-kho2, A-li2-tat8-kou2, Ti2-ma2, Lou7-ka ia7 chheng2-an li2.
	25). Goan7 lan2 e5 Chu2 Ia5-sou Ki-tok e5 un-tian2 kap lin2 e5 sin5 saN-kap ti7-teh.  A3-beng7.

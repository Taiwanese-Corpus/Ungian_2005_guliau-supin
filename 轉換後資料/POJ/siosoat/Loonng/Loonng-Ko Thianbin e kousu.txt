Ko Thian-bin5 long7-chu2 hoe5-thau5 e5 kou3-su7
Loonng X

[pun2-po3 ki3-chia2 Loonng X mou7 tioh8 seN3-mia7 gui5-hiam2 chhai2-hong2 po3-to7]

si7 Loonng X(L) tui3 Ko Thian-bin5(K) e5 chhai2-hong2 ko2.

L: Ti7 chit e5 se3-kan li2 i2-keng hong5 teng7-choe7 a! Li2 koh u7 siaN2-mih oan3-hun7 beh kong2?

K: Chiu7 ka2-na2 li2 sou2 kong2 e5! Goa2 to i2-keng hoan7 thai5-thau5 choe7 a! Lau7-sit8 kong2, i2-keng si7 si2-lang5 1 e5! M7-koh ki3-jian5 goa2 iah ti7 chia, iah boe7 si2, li2 chai-iaN2, tak8 kang bih lai5 bih khi3, seng-oah8 bo5 1 tiam2-a2 bok8-phiau, seng-oah8 ki5-sit8 ma7 si7 chin sin-khou2.

L: Sit8-chai7 chin sin-khou2 to tioh8!

K: Li2 khoaN3 in keng2-chhat u7 chiong2-kim thang nia2! Gun2 lian5 beh chiah8 1 te3 phang2 ma7 tioh8 ka-ki7 khi3 chhiuN2. PeN5-peN5 kang7-khoan2 ti7 chia ian2-hi3 hou7 choan5-kok koan-chiong3 khoaN3, in keng2-chhat e7-tang3 lun5-pan hioh-khun3, nia2 sin-sui2 koh u7 ka-pan-hui3, hit koa2 sin-bun5, po3-choa2, Radio ia7 bo5 lang5 hoat sin-sui2 hou7 goa2. In hit koa2 keng2-chhat liah8-lang5 liah8 thiam2 a koh e7-tang3 loh8-tai5 oaN7 lang5 ke3-siok8 liah8, kan-taN gun2 1 kang 24 tiam2-cheng, bo5 thang hioh-khun3, 1 ni5 koh tioh8-ai3 poaN 365 kang, sit8-chai7 chin oan3-than3.

L: Liu5-bong5 chiah ku2, tak8 kang an2-ne liu5-long7 si7 chin sin-khou2, m7-koh thau3-koe3 mui5-the2 li2 ma7 i2-keng u7 choan5-kok, sin7-chi3 kong2 u7 kok-che3 e5 ti-mia5-tou7, li2 kam2 bo5 siuN7 beh li7-iong7 che lai5 cho3 1 koa2 tai5-chi3?

K: Beh chhong3 siaN2? Goa2 tioh8 tak8 kang kou3 3 tng3 nia7-tiaN7!

L: Li2 ki3-jian5 chiu7 si2 koe3 1 kai2 a! Put-lu5 iong7 leng7-goa7 1 chiong2 sim-cheng5 lai5 oah8!

K: Li2 koh chin liau2-kai2 goa2, goa2 choe3-kin7 tio7 si7 an2-ne teh siuN7.

L: Pi2-lu5 kong2, ka2-na2 choan5 se3-kai3 e5 lang5 long2 tho2-iah li2, goa2 si7 kong2 ti7 chit e5 the2-che3 ha7. M7-koh kap li2 kang7-khoan2 oan3-hun7 chit e5 the2-che3 e5 lang5 iah koh chin che7!

K: Li2 si7 kong2 goa2 khi3 tiam2-chhut su-hoat heng5-kiu5, ou-peh8 loan7-phoaN3 e5 tai7-chi3?

L: Li2 ka7 siuN7 khoaN3 mai7, che chi2-si7 1 e5 khi2-tiam2 nia7-nia7! Li2 kaN2 khi3 khong3-gi7 su-hoat e5 ou-am3! Li2 u7 ti-mia5-tou7, kui e5 sia7-hoe7 koh ti7 li2 e5  ui-hiap8 ha7. Li2 khai-si2 beh u7 sin e5 seN3-mia7 a! Su-hoat na7 in-ui7 an2-ne lai5 kai2-cho7, tak8-ke chiu7 long2 e7 ki3-tit li2, chong2-si7 u7 lang5 e7 khai-si2 kam2-kek li2.

K: Che goa2 chai, goa2 ma7 si7 siuN7 beh an2-ne cho3, m7-koh li2 tu2-a2 kong2 e5 sin seN3-mia7 si7 siaN2-mih i3-su3?

L: Keng2-chhat chit chun7 si7 liah8 boe7 tioh8 li2, na7 hong5 liah8 tioh8 e7 an2-choaN2 li2 ka-ki7 sim-lai7 ma7 eng3-kai iu2-sou3. Tai7-chi3 tau3-te2 beh an2-choaN2 kiat-sok? Li2 chong2 be7-tang3 an2-ne 1 kang tou7 koe3 1 kang! In u7 sin-sui2 nia2, li2 ai3 bo5 tiau5-kiaN7 poe5 in sng2, si5-kan 1 ku2 li2 ka-ki7 chiu7 ia3-sian7, bo5-liau5.  In koh e7-tang3 lun5-pan, oaN7-lang5, bo5 chhin-chhiuN7 lin2 chiah thiam2. Tiong7-tiam2 si7, li2 ai3 oah8 chhut sin e5 seN3-mia7. The2-che3 sou2-u7 e5 put-kong put-gi7 long2 e7 pian3-choe3 li2 e5 bu2-khi3 kap ki-hoe7.

K: An2-choaN2 kong2?

L: Li2 chai-iaN2 Tai5-oan5 u7 loa7 choe7 lang5 sit-giap8 bo5? U7 1 tng3 bo5 1 tng3. 1 koa2 kang-tiuN5 thau5-ke, khoaN3 seng-san2 bo5 siaN2 li7-sun5, te7-ke3 ho2-ke3, kang-tiuN5 koaiN-koaiN leh seng2 thoe3-hiu-kim, chiN5 koaN7 leh chau2-lou7, pang3 tak8-ke chhiN-chham2 lok8-phek. Li2 u7 khoaN3 koe3 lu2-kang khi3 to2 thih-ki-a2 lou7 e5 sin-bun7 houNh?

K: U7 a! M7-koh che kap goa2 u7 siaN2-mih khan-tai7?

L: Na7 ka7 hit koa2 ok-chit e5 thau5-ke phiang2-phiang2, li2 chiu7 khai-si2 u7 sin e5 seN3-mia7.

K: Heh! Heh! Tak8-ke u7 oan3-hun7, m7-koh bo5 lang5 kaN2 cho3. HoaiN5-tit7 goa2 i2-keng chu3-tiaN7 si2 e5 a! Thai5 1 e5 hou7 1 keng kang-tiuN5 e5 lang5 siau3-liam7!

L: Li2 koh chin khiau2, 1 kong2 li2 chiu7 liau2-kai2. Chit tang-chun7, beh koaiN-chhiuN2 beh sit-giap8 e5 kang-lang5 long2 e7 khoaN3 tioh8 li2 e5 sin seN3-mia7!

K: Sou2-i2 goa2 chit chun7 si3-koe3 ou-peh8 loan7 thai5-lang5 chiu7 m7-tioh8 loh! Tui3-siong2 keng2 na7 tioh8, goa2 chiu7 e7-tang3 si2 koh oah8!

L: Si7 a! Lai5 se3-kan 1 choa7, koh e7-tang3 cho3 2 kai2 oah8! 1 e5 i2-keng chu3-tiaN7 si2-heng5-hoan7, 1 e5 u7 kho2-leng5 pian3 eng-hiong5!

K: An2-ne goa2 chai a! Goan2-lai5 li2 teh kio3 goa2 khi3 thai5 lang5! Li2 beh thai5 siaN2 lang5, tit8-chiap kong2 chhut-lai5 ho2 a! M7-bian2 khan-thoa hiah choe7!

L: Li2 chin-chiaN3 chin khiau2, lian5 goa2 teh siuN7 siaN2 li2 to chai! Li2 khiau2-khiau2 lang5, kin-a2-jit8 e5 lun5-loh8 kau3 an2-ne ki5-sit8 the2-che3 ma7 u7 chek-jim7. Kan2-tan kong2, goa2 siong7 siuN7 beh thai5 e5 si7 chit e5 the2-che3!

K: Che siuN chhim a! Goa2 kan-taN e7-hiau2 thai5-lang5!

L: Tai5-oan5-lang5 tng5-ku2 long2 hong5 tong3-choe3 lou5-le7 teh koan2, khiau2 lang5 kan-taN e7-hiau2 ti7 the2-che3 ha7 thun2-tah8 ka-ki7 lang5, m7 chai thang cho3-lang5. Na7 koh hou7 li2 oah8 1 kai2, ti7 bo5 kang7-khoan2 e5 the2-che3 ha7, bo5 tiaN7-tioh8 li2 e7-tang3 cho3 1 e5 chin chhut sek e5 lang5.

K: Si7 a! Gun2 bu2-a ma7 an2-ne kong2! M7-koh kong2 che kam2 m7 si7 siuN ban7 a! Kha-pou7 tah8-chha, chho3-ngou7 i2-keng cho7-seng5, kong2 che m7 si7 peh8 kong2 e5! Thian- sian ha7-hoan5 ma7 bo5 hoat-tou7 kai2-pian3! Li2 kin-a2-jit8 lai5 chhoe7 goa2, chi2-put-ko3 li2 chai-iaN2 goa2 siong7-toa7, siaN2-mih lang5 long2 kaN2 thai5!

L: Lang5 m7-thang hiah chu7-toa7, goa2 chi2-si7 beh lai5 hou7 li2 chai-iaN2 to7-li2, cho3 chin-chiaN3 e5 hoe5-kai2! Chiu7 sng3 li2 thiN m7 kiaN te7 m7 kiaN, koh chhin3-chhai2 thai5 lang5, lin2 si7-toa7 kap kiaN2-ji5 beh an2-choaN2 koh ti7 chit se3-kan kap lang5 khia7-khi2? Jip8 kau3 te7-gak8 beh an2-choaN2 bin7-tui3 hit-koa2 hou7 li2 hoaiN5-gek8 kau3 si2 e5 lang5?

K: Che goa2 put-koan2! Tai7-chi3 i2-keng an2-ne, keng2-chhat liah8 gun2 chhu3 nih e5 lang5 teh heng5, goa2 chi2-u7 pang3-oe7 ke3-siok8 thai5 lang5!

L: Li2 e5 choe7-ok e7-tang3 sia7-bian2, goa2 beh chi2-in2 li2 tit-kiu3 e5 oah8-lou7!

K: Hah! Hah! Hah! Li2 teh phian3 3 hoe3 gin2-a2 nih, goa2 m7 sin3 u7 lang5 kheng2 sia7-bian2 goa2 e5 choe7!

L: Li2 kam2 m7 bat thiaN koe3 pang3 ha7 tou5-to, lip8-te7 seng5-put8! Li2 kam2 chai-iaN2 ti7 toa7 koan5-leng5 e5 chu2 chin3-cheng5, chi2-iau3 li2 chin-sim hoe2-kai2, bo5 siaN2-mih boe7-tang3 sia7-bian2!

K: Li2 si7 m7 bat chhut koe3 sia7-hoe7, iah si7 peh8-chhi? Long7-chu2 hoe5-thio5 e5 kou3-su7 chi2 u7 ti7 kou3-su7 chheh lai7 chiah u7! Bo5 lang5 e7 khi3 siong-sin3 "Ko Thian-bin5 long7-chu2 hoe5-thio5 e5 kou3-su7"! Goa2 chi2-u7 si2-lou7 1 tiau5! Goa2 chi2-u7 ke3-siok8 thai5 lang5!

L: Li2 siuN7 kong2 li2 e7-tang3 thai5 goa7 che7 lang5? Ia-sou e7-tang3 sio-biat8 kui2 e5 siaN5-chhi7! Sou Kian3-ho5 u7 choe7 bo5? Su-hoat the2-che3 m7 si7 kang7-khoan2 teh thai5 lang5! Peh8-sek khiong2-pou3, 228 su7-kiaN7 si2-liau2 goa7-choe7 lang5? Biat8 lang5 bin5-chok8 e5 tai7-chi3 chiu7 e7-tang3 hou7 lang5 goan5-liong7 a! Ui7 siaN2-mih lin2 boe7-tang3 chham3-hoe2 tit-kiu3?

K: Kok-bin5-tong2 u7 kun-tui7, goa2 Ko Thian-bin5 beh theh8 lan-pha pi2 ke-thui2 nih!

L: Li2 liau2-kai2 to7 ho2, an2-ne goa2 m7-bian2 kohkong2 siuN che7, li2 chi2-iau3 thek-te2 tui3 li2 sou2 cho3 e5 choe7-ok chham3-hoe2. ki5-kiu5 hoe2-kai2, tui3 Tai5-oan5 Kek-beng7 Ui2-oan5-hoe7 hau7-tiong, khi3 thai5 hit koa2 Tai5-kan kap mai2-pan7, li2 to7 khai-si2 e7 u7 sin seN3-mia3. Li2 e5 chham3-hoe2 e7 tit tioh8 goan5-liong7, li2 e5 choe7-ok e7 tit tioh sia7-bian2, lai5 pian3-cho3 long7-chu2 hoe5-thio5 e5 thoan5-ki5. Tiong7-tiam2 si7 li2 ai3 thek-te2 hoe2-kai2, ui7 chu2 lai5 hok8-sai7 tio7 e7 tit tioh8 choan5 sin e5 seN3-mia7.

K: (Ko Thian-bin5 lau5 bak8-sai2) ChhiaN2 li2 ka7 goa2 kong2 beh khi3 to2-ui7, chhoe7 siang2 hoe2-kai2?

L: Chu2 si7 bu5 sou2 put chai7, goa2 tio7 ti7 li2 e5 bin7-thau5-cheng5 cho3 kian3-cheng3.

K: Ho2! Goa2 hoe2-kai2!

L: Kui7 loh8-lai5! Toa-siaN hoah chhut "Hiong3 Tai5-oan5 Kek-beng7 Ui2-oan5-hoe7 hau7-tiong"!

K: Hiong3 Tai5-oan5 Kek-beng7 Ui2-oan5-hoe7 hau7-tiong !

L: Chiong5 kin i2-au7 ui7 Tai5-oan5 Bin5-chok8 Kek-beng7 Un7-tong7 lai5 phah-piaN3!

K: Chiong5 kin i2-au7 ui7 Tai5-oan5 Bin5-chok8 Kek-beng7 Un7-tong7 lai5 phah-piaN3!

(soah)

1997

Bu2-gi2 thoan5-soat "Susu kap choa5"
Loonng

Kou2-cha2, kou2-cha2...

Chin cha2 i2-cheng5 tio7 lau5 loh8 lai5 e5 thoan5-soat....

Ti7 lam5 Tai5-oan5 e5 Pi-lam5-chok8 liu5-thoan5 e5 iu2-koan choa5 e5 sin5-oe7, tak8-ke long2 chai-iaN2 Pi-lam5-chok8 pai3 choa5, oe7 ti7 koan3-a2 teng2, khek ti7 chha5 teng2-bin7....kong2 tioh8 1 toaN7 pi-liang5 e5 ai3-cheng5 kou3-su7...

400 tang e5 chiu3-chham3 kau3-taN iah-boe7 soah.....

U7 1 e5 kong-chu2, mia5 kio3-choe3 Susu. Tng i toa7 kau3 16 hoe3 e5 si5, i2-keng si7 lam5 Tai5-oan5 chhut-mia5 e5 bi2-lu2. Lai5-chu7 kok-te7 e5 tui-kiu5-chia2, chhin-chhiuN7 soaN teng2 e5 chhiu7-a2 hiah-ni7 choe2. Iong2-su7 chiuN7 soaN phah him5 lai5 tian2-si7 i e5 iong2-kam2, kong2 che long2 si7 Susu su3 in e5 iong2-khi3. Si-jin5 iong7 koa-siaN chhiuN3 chhut tui3 Susu e5 ai3-bou7. "Se3-kan na7 u7 sian-lu2, Susu tio7 si7 i e5 mia5." Che si7 liu5-thoan5 ti7 Chha5-siaN5 hu7-kin7 siong7 ang5 e5 1 siu2 koa.

Tio7 ti7 Susu 16 hoe3 seN-jit8 koe3 bo5 goa7-ku2 liau2-au7, goan5-lai5 chhin-chhiuN7 thiN-chhiN siam2-sih e5 chhio3-iong5, khai-si2 tah bong5-bu7. Chi2-u7 ti7 au7-hoe-hng5 e5 si5, chiah thiaN e7 tioh8 i e5 chhio3-siaN, hi2-lok8 tiong koh chhiong-boan2 ai-oan3.

I e5 lau7-pe7, Thou5-khe2-touh, ia7 tio7 si7 Pi-lam5 18 sia7 thau5-bak8 lian5-hap8 tin7-soaN3 tiong e5 siu2-sek8 thau5-bak8. M7 goan7 khoaN3 tioh8 in cha-bou2kiaN2 koh an2-ne pi-siong loh8-khi3, tio7 mng7 Susu, ui7 siaN2-mih pi-siong i2-keng pian3-choe- i e5 mia5. Pi-siong kong2 boe7 chhut-lai5...

U7 1 kang, Thou5-khe2-touh bih ti7 au7-hoe-hng5 e5 cheng5-a2-chhiu7 au7-piah. Si7 siaN2-mih mih8-kiaN7 am-kham3 liau2 Susu e5 chhio3-iong5?

Susu kap peng5-siong5-si5 sio-siang5, ti7 thiN beh am3 e5 hong5-hun lai5 kau3 hoe-hng5.  Che7 ti7 latat chhiu7-kha e5 chioh8-thau5 teng2. Thou5-khe2-touh khoaN3 tioh8 in cha-bou2-kiaN2 m7 chai kap siang2 teh kong2-oe7, bo5 goa7-ku2, i thiaN tioh8 Susu khai-si2 ti7 hia chhiuN3-koa, koa-siaN si7 hiah-ni7-a2 ai-oan3, u7 si5 thong3-khou2, u7 si5 hoaN-hi2, u7 si5 bo5 seng5 teh chhiuN3-koa, khah seng5 keh-piah-chng e5 Shasha, ti7 che3-tian2 e5 si5, kap sin5 cho3-ai3 e5 siaN.

"Ah! Goan5-lai5 si7 ti-bu2 m7 chiah8 phun, teh siau2 ti-ko a!"

"Susu, kin-ni5 e5 X'mas, pa-pa siuN7 beh pan7 teng-bun5 pi2-sai3, thoe3 li2 chhoe7 1 e5 ho2 ang, ma7 oan5-seng5 goa2 kap lin2 ma-ma e5 sim-goan7."

"Goa2 iah bo5 siuN7 beh ke3!"

"Cha-bou2-kiaN2 chhi7 toa7-han3, seN-seng5 ai3 chhoa7 e5, na7 bo5, chou2-leng5 e7 siuN7-khi3."

"Lang5 gun2 boai3 lah!"

"Li2 na7 bo5 ka3-i3 si-jin5, bo5 koh keng2 1 ui7 iong2-su7, 1 kai2 chhoa7 2 e5 ma7 bo5 siaN2 iau3-kin2."

"M7 si7 lah! Lang5 gun2 i2-keng u7...."

"Hah! hah! hah! Goan5-lai5 li2 chit e5 si2 cha-bou2-kiaN2 i2-keng u7 sim-ai3 e5 lang5 a! An2-ne kan2-tan, li2 kin2 ka7 goa2 kong2, moa5-ni5 tang-thiN bo5 tai7-chi3 tio7 u7 sun thang phah a!"

"Lang5 gun2 boai3 lah!" Susu kong2 liau2 tio7 oat8-thau5 choe3 i chau2 louh!

Keh-kang, ti7 hoe-hng5 lai7, latat-chhiu7 kha e5 chioh8-thau5 teng2, Susu che7 ti7 hia.

"Lan2 koh cho3-hoe2 e5 si5-kan i2-keng bo5 choe7 a!" Susu na2 kong2 na2 khau3.

"Si7 an2-choaN2 kong2? Kam2 kong2 li2 i2-keng tui3 goa2 bo5 kam2-cheng5?"

"M7 si7. Gun2 pa-pa kio3 goa2 chhoa7 ang, koh kio3 goa2 chhoa7 2 e5, khiong2-kiaN e5 i2-au7 boe7-tang3 lai5 khoaN3 li2 louh!"

"Goa2 boe7 hun7 li2, in-ui7 goa2 chi2-si7 1 boe2 pah-pou7-choa5, thiaN tioh8 e5, eng2-oan2 chi2-si7 hoa-gian5 kha2-gi2, li2 tui3 goa2 e5 ai3 bo5 chhiau koe3 tou7-chai5."

"Li2 na2 e7 an2-ne kong2! Goa2 kam2 e7-sai2 ka7 pa-pa kong2 goa2 sou2 ai3 e5 'lang5' si7 1 boe2 choa5?"

"Si5 lah! Li2 kong2 liau2 chin tioh8! M7-koh choa5 ma7 u7 choa5 e5 kam2-cheng5, cho3 choa5 e5 ma7 u7 cho3 choa5 e5 soan2-tek. Li2 chong2 boe7-sai2 kong2 tui3 goa2 e5 kam2-cheng5 si7 chin e5 koh siuN7 beh khi3 chhoa7 pat8-lang5!"

"Goa2 beh an2-choaN2 kong2, li2 chiah e7 siong-sin3 goa2 tui3 li2 e5 ai3 leh? Na7 si7 se3-kan boe7-tang3 chiok-hok8 lan2 e5 ai3, lan2 chi2-u7 lai5-seng chiah koh cho3-hoe2 a!"

"Susu! Li2 m7-thang an2-ne kong2! Goa2 siong-sin3 li2 tio7 si7!" Pah-pou7-choa5 Tampia thong2 chhut i siong7 leng5-oah8 e5 chhui3-chih8, iong7 i e5 sin-khu, chng3 jip8-khi3 ai3 e5 un-choaN5. ChoaN5-chui2 chhin-chhiuN7 hai2-eng2, ek koe3-lai5, ek koe3-khi3. Un-choaN5 hiong lai7 chi2-u7 un-loan2 e5 ai3. Susu oan5-choan5 chiap-siu7 Tampia e5 ai3, pi-siong iau2 teh chhiuN3-koa.... 

Thou5-khe2-touh bih ti7 cheng5-a2-chhiu7 au7 khoaN3 tioh8 chit bou7, sim-lai7 chin-chiaN7 kiaN-hiaN5. "Lan2 na7 bo5 ka7 choa5 siau-biat8, lam5-seng3 ti7 chit e5 se3-kan beh an2-choaN2 koh u7 ke3-tat8?"

Hit am3, Thou5-khe2-touh hiaN5 1 toa7 tiaN2 kun2-chui2, lai5 kau3 au7-hoe-hng5, kiaN5 kau3 latat-chhiu7 chhiu7-kha, ka7 chioh8-thau5 peng2 khui, khoaN3 tioh8 1 e5 choa5-khang.

Thou5-khe2-touh chiong tu2-a2 hiaN5 ho2 e5 kun2-chui2 an3 khang lai7 to3 loh8-khi3, chit e5 si5-chun7, choa5-khang lai7 thoan5-lai5 1 siaN kio3-siaN, lu2 lai5 lu2 kin7, lu2 lai5 lu2 oa2, 1 boe2 pah-pou7-choa5, Tampia, so5 chhut lai5 Thou5-khe2-touh e5 bin7-thau5-cheng5.

"Li2.... Li2 ui7..siaN2..mih ..an2-nn..ne tui3 goa2?" 

"Li2 koh kaN2 mng7 goa2, goa2 si7 Susu e5 lau7-pe7!"

"Kam2 kong2 goa2 bo5 chu-keh kap lin2 cha-bou2-kiaN2 cho3-hoe2?"

"Li2 cho3 choa5 m7 jin7-hun7 soah lai5 hoan7 lang5 tai7, che li2 kong2 e7 chhut chhui3?"

"Gun2 si7 chin-sim siong-ai3, long2 si7 li2 lai5 pho3-hoai7!"

"Kam2 kong2 li2 sou2 pho3-hoai7 e5 li2 ka-ki7 tio7 long2 bo5 khoaN3-kiN3?"

"Sou2-i2 li2 beh toat8-chhu2 goa2 e5 seN3-mia7?"

"Kam2 kong2 cho3 1 e5 lang5 bo5 koan5-li7 an2-ne cho3?"

"Hah! Hah! Hah! Lin2 lang5 koh u7 siaN2-mih m7-kaN2 cho3!"

"Li2 koh u7 siaN2-mih sim-goan7, goa2 chin7-liong7 the3 li2 tat8-seng5 tio7 si7."

"Gun2 cho3 choa5 e5 m7-bian2 lin2 lang5 lai5 tong5-cheng5! Goa2 beh chiu3-chham3 chit te3 thou2-te7, se3-se3 tai7-tai7 cho3 lang5 lou5-le7, 400 tang au7, chiah koh kiN3 e7 tioh8 kong-beng5". Kong2 soah Tampia tio7 an2- thong2-chih8 lai5 si2.

"Hit boe2 choa5 si7 thong2-chih8 lai5 si2 e5! ThiaN kong2 chih8 m7-goan7 siu e5 si2-choa5 sou2 tai5 e5 oan3-hun7 siong7 li7-hai7" Si3-koe3 an2-ne hong-siaN.

Susu koaN2 kau3 e5 si5, Tampia i2-keng piN3-choe3 choa5-thng. Pi-siong e5 Susu, bak8-sai2 i2-keng pian3-choe3 i e5 mia5. X'mas au7, i chhoa7 2 e5 ang, sui-jian5 Susu iu5-goan5 si7 hiah-ni7-a bi2-le7, hong5-hun e5 au7-hoe-hng5 si7 i eng2-oan2 e5 ai-oan3.

Au7 lai5, Susu seN liau2 13 e5 kiaN2 kap cha-bou2-kiaN2, au7-lai5 thoaN3 liau2 choe7-choe7 e5 kiaN2-sun chhan-chhiuN7 chhau2-a2-iN2 hiah choe7. KiaN2-sun cho3 lang5 lou5-le7, kau3 chit-chun7 iah-boe7 soah.
(soah)

1997

Goa2 e5 kou3-hiong
Chiau-hong5

Iau2 koh e7-ki3-tit hit-tai5 kheh-un7 ui3 goa2 bin7-thau5-cheng5 sai2--koe3, teng2-koan5 u7 goa2 e5 pe7-bu2, in sang3 goa2 lai5 Tam7-chui2 thak8-chheh, loh8-chhia chin3-cheng5 in kau-tai3 e5 oe7, long2 khng3 ti7 bak8-sai2--nih, kheh-un7 chhia-boe2 ju2-lai5-ju2 se3, tan7-si7 pe7-bu2 e5 bin7-bou5-a2 soah ju2-lai5-ju2 hou7 lang5 hoai5-liam7.

Tam7-chui2 chiok koaN5--e5, goa2 e5 kou3-hiong ui3 tian7-oe7 thiaN--khi3-lai5 si7 chhut-jit8-thau5--e5, in-ui7 pe7-bu2 e5 siaN long2 si7 koan-sim--goa2-e5.

U7 lang5 kong2 goan2 kou3-hiong e5 chui2 chiok thai2-ko, tan7-si7 goan2 kou3-hiong e5 lang5 si7 chiok jiat8-cheng5--e5; u7 lang5 kong2 goan2 kou3-hiong si7 bo5 bun5-hoa3--e5, m7-koh goan2 kou3-hiong e5 lang5 si7 u7 ti3-hui7--e5.

Goan2 kou3-hiong u7 soaN ma7 u7 hai2, u7 lek8-su2 e5 ki3-ti3 ma7 u7 hai2-khau2-lang5 e5 kou3-seng3.

Goa2 e5 kou3-hiong si7 Ko-hiong5, u7 goa2 pe7-bu2 e5 sou2-chai7, u7 Siu7-soaN, u7 Se-a2-oan5 kap Ko-hiong5-kang2, u7 Ko-hiong5 su7-kiaN7 e5 ki3-ti3.

Te-1-pai2 Seng-oah9-iaN5 e5 Keng-giam7
Toa7-thau5

Goa2 si7 te7 1 pai2 cho3 Tai5-oan5 ko-tiong-seng Tai5-gi2 seng-oah8- iaN5 e5 kang-chok jin5-oan5, iah si7 te7 1 pai2 kap hiah che7 siau3-lian5- lang5 cho3-hoe2 iong7 Ho-lo2-oe7 kau- thong, cho3-hoe2 su-kho2 e5 ki-hoe7.

Tng5-ku2 i2-lai5, Tai5-oan5 lang5 bo5 hoat-tou7 iong7 ka-ki7 e5 oe7 piau2-tat ka-ki7 e5 khoaN3-hoat kap i3-kian3. Chit-chiong2 cheng5-heng5, bo5-lun7 goan5-chu7-bin5, Ho-lo2 lang5 kap Hak-ka5 ngin3(kheh-lang5) long2 si7 kang7-khoan2 giam5-tiong7--e5.

Bo5 hoat-tou7 iong7 bu2-gi2 lai5 su-kho2 e5 chok8-kun5, ma7 bo5 hoat-tou7 chin-chiaN3 khia7 ti7 Tai5-oan5 e5 thou5-te7, lai5 cho3 1-e5 chin-chiaN3 e5 Tai5-oan5 lang5.

Goa2 e5 a-pa si7 Hak-ka5 ngin3, in-ui7 chit-e5 koan-he7, hou7 goa2 siuN7 tioh8 Hak-ka5 chok8-kun5 bin7-tui3 gi2-gian5 song3-sit kap bun5-hoa3 si2-bong5 e5 khun3-keng2, goa2 hi-bang7 ti7 chham-ka chit-pai2 iaN5-tui7 liau2-au7, e7-tang3 tiong5-sin khoaN3-thai7 Hak-ka5-fa, tiong5-sin chhoe7 tioh8 Hak-ka5-fa e5 loe7-han5.

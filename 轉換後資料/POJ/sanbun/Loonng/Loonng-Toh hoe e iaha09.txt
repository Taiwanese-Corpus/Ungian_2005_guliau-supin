Toh8-hoe2 e5 iah8-a2 (9)

Goan5-chok: Chan Sim-Gi5, 1989,11,2
Hoan-ek8: Loonng X, 1998,8,5


Te3 Chin3-iau7 in-ui7 cheng3 chui2-ko2 bo5 kau3 seng-oah8, to7 hiong3 chhin-chiaN5 tai7-khoan2, ti7 Kio5-a2-thau5 chou 1 e5 tiam3-bin7, in bou2 to7 tiam3 hia cho3 chhiu2-kang ge7-phin2, koh boe2 1 koa2 chap8-hoe3 lai5 pou2-thiap khai-siau.

Che si7 1 keng kan2-tan 2 chan3 e5 lau5-a2-chhu3, lau5-kha cho3 tiam3-bin7, lau5-teng2 khia7-ke. Tong-chhou A-iau7 chun2-pi7 beh chou chit keng chhu3 e5 si5, to7 kho2-lu7 beh hou7 A-hoa5 lai5 chia toa3. Pun2-lai5, A-hoa5 toa3 Hong7-soaN Ko-hiong5-koan7 Long5-koan5-hoe7 hok8-bu7-chhu3, tiam3 hia m7 si7 chin song2-khoai3. A-iau7 in ku7-chhu3 li7 tiam3-bin7 bo5 loa7 hng5, A-hoa5 chin3-cheng5 ma7 tiaN7-tiaN7 khi3 A-iau7 in ku7-chhu3.

Ti7 A-iau7 e5 chhu3-nih, u7 siuN choe7 A-hoa5 e5 heng5-iaN2, 2 lau5 hun-choe3 3 e5 se3-keng pang5-keng, mui2 1 e5 pang5-keng A-hoa5 long2 toa3 koe3. A-iau7 u7 2 e5 gin2-a2, 1 e5 cha-pou, 1 e5 cha-bou2. A-iau7 in bou2, tak8-ke long2 kio3 i A-tin.  I tak8 kang bo5-eng5 teh cho3 chhiu2-kang ge7-phin2.

Khau3 tiau7 chai5-liau7-hui3, than3 chhiu2-kang-chiN5, 1 khou 1 khou lui2-chek khi2-lai5.  Goa2 toa3 ti7 chia, khoaN3 i ai3 khai chiaN5-choe7 si5-kan chiah than3 u7 20 khou. I 1 e5 lang5, tau5-jip8 choan5-pou7 e5 cheng-sin5 teh cho3 chhiu2-kang ge7-phin2. Khau3-tiau7 pang5-chou, goa2 m7 chai-iaN2 an2-ne koh u7-kau3 1 ke-hoe2-a2 e5 seng-oah8 khai-siau bo5?

Pang5-keng to7 ti7 kong2-lou7 piN-a2. 1 kang kau3 am3 long2 thiaN e7 tioh8 kok chiong2 chhia-liong2 ong2 lai5 e5 siaN. 2 lau5 hiong3 kong2-lou7 hit keng5 pang5-keng, po-le5 thang-a2 teng2 u7 chng leng2-khi3, thang-a2-goa7 khoaN3 e7 tioh8 siN kah bat8-bat8 e5 kam-chiah-hng5. A-iau7 kong22, in chit keng chhu3 chou bo5 loa7-ku2, u7 1 kang, A-hoa5 to7 chai3 chit tai5 leng2-khi3 tng2-lai5. A-iau7 jin7-ui7 chiah chioh-chiN5 khui tiam3 nia5, iong7 leng2-khi3 bo5 siaN2 ho2.

A-hoa5 ka7 i kong2, leng2-khi3 si7 an3 kang-giap8-khu e5 hui3-mih8 lai7-toe2 khioh lai5 e5, siu-siu leh eng3-kai iah e7 iong7 tit. Lam5-pou7 thiN-khi3 chiaN5 loah8, 2 lau5 u7-si5-a2 pan7 sio2-heng5 e5 hoe7-gi7, bo5 leng2-khi3 sit8-chai7 chin kan-khou2.

It-tit8 kau3 A-hoa5 chu7-hun5 liau2-au7, A-iau7 iah keh-si7 hit tai5 leng2-khi3 si7 A-hoa5 khioh tng2-lai5 e5. In-ui7 A-hoa5 chu7-hun5 lai5 si2, sek8-sai7 e5 lang5 it-tit8 teh kong2 A-hoa5, an3 khai-kang2 lai7-toe2, chiah chai-iaN2 leng2-khi3 si7 A-hoa5 khai-chiN5 boe2 tng2-lai5 e5.

A-hoa5 lai5 Ko-hiong5-koan7 IuN5 Nga2-hun hok8-bu7-chhu3 choh-sit liau2-au7, u7 1 toaN7 si5-kan long2 bo5 kou3-teng7 e5 sin-sui2. M7-koh kha sek8 e5 lang5 e7 tau3 1 koa2 chiN5 hou7 i. IuN5 Nga2-hun hok8-bu7-chhu3, tong-si5 u7 kui2 lo7 e5 un7-tong7 thoan5-the2 ma7 siat ti7 hia.

Pau-khoah: Ko-hiong5-koan7 Long5-koan5-hoe7, Lam5-khu Cheng3-ti7 Siu7-lan7 Ki-kim-hoe7, Tai5-oan5 Khoan5-po2 Lian5-beng5 Ko-hiong5 hun-hoe7......teng2-teng2.  Iu2-koan sia2-un7 e5 khang-khoe3, A-hoa5 siaN2-mih long2 cho3: sia2 khong3-gi7 pou3-tiau5, chun2-pi7 im-hiong2, khui soan-thoan5-chhia chhut-khi3 kong2-po3, tah ian2-kang2 tai5-a2, hoat thoan5-toaN, iu5-heng5 khong3-gi7......Hok8-bu7-chhu3 sou2-chai7 se3, chhut-jip8 e5 lang5 koh choe7, u7-si5-a2 ti7 jin5-su7, keng-hui3 siong7 e7 chhut bun7-toe5.

Kap A-hoa5 chha2 koe3 e5 lang5 ma7 boe7 chio2. A-iau7 kap A-hoa5 sng3 si7 kau-ong2 khah ku2, chin ho2 e5 peng5-iu2. M7-koh, A-hoa5 chai7-seN siong7 boe2-a2 1 toaN7 si5-kan, i kap A-iau7 ma7 san2-seng 1 koa2 ngai7-gioh8. A-iau7 kam2-kak, A-hoa5 teh cho3 1 koa2 tai7-chi3, boai3 hou7 i chai-iaN2, ka7 mng7 ma7 m7 kong2 chheng-chho2.  A-iau7 jin7-ui7, chin choe7 tai7-chi3 i ai3 ka7 chek-lim7 taN khi2-lai5. A-hoa5 na7 bo5 kong2 chheng-chho2, to7 bo5 tap8-eng3 i e5 iau-kiu5. Bat u7 kui2 kai2, jit8-si5 2 lang5 oan-ke, m7-koh kau3 am3-si5, A-hoa5 chong2-si7 e7 kha3 tian7-oe7 lai5, ti7 tian7-oe7 hit peng5 na2 kong2 na2 hau2.

A-hoa5 jin5-seng siong7 boe2-a2 1 toaN7 si5-kan, khah chio2 toa3 tiam3 A-iau7 chia. I u7-si5 lai5 chia khoaN3 khoaN3 leh, koh chau2 khi3 A-iau7 e5 ku7-chhu3. 519 chu7-hun5 chin3-cheng5, 4 goeh8 kap 5 goeh8 e5 si5, A-hoa5 lai5 Ko-hiong5-koan7 kap tak8-ke ko3-piat8, i2-keng chai-iaN2 i toa3 koe3 e5 sou2-chai7, toa7 pou7-hun7 si7 ti7 Chhoa3 Iu2-choan5 in tau kap cheng3-ti7 siu7-lan7-chia2 sianpai Lim5 Chai5-siu7 sian-siN in tau. 519 chin3-cheng5, Ko-hiong5-koan7 boe7-chio2 lang5 long2 chiap tioh8 A-hoa5 e5 tian7-oe7. In long22 keh-si7 A-hoa5 si7 an3 Tai5-pak kha3 lai5 e5.

519 chin3-cheng5, i2-keng khak-teng7 A-hoa5 siong7 boe2 e5 heng5-chong, si7 17 thau3-cha2 2~3 tiam2, A-hoa5 an3 Lim5 Chai5-siu7 sian-siN in tau li7-khui. Lim5 Chai5-siu7 ma7 toa3 ti7 Kio5-a2-thau5, li7 A-iau7 toa3 e5 sou2-chai7 bo5 loa7 hng7.

Lim5 Chai5-siu7 e5 chhu3 ma7 si7 kan2-tan e5 2 chan3 lau5, lau5-kha tiam3-bin7 teh cho3 seng-li2, be7 te5-hioh8, chui2-ko2 kap im2-liau7. 2 lau5 si7 khia7-ke. Lau5-kha tiaN7-tiaN7 che7 1 koa2 sek8-sai7 e5 lang5 tiam3 hia khai-kang2.

17 thau3-cha2, A-hoa5 an3 2 lau5 e5 pang5-keng loh8-lai5, kong2 khun3 boe7 khi2 siuN7 beh chhut-khi3 kiaN5-kiaN5 leh, hit si5, Lim5 Chai5-siu7 iah ti7 tiam3 lai7 kap peng5-iu2 teh khai-kang2. 18, A-hoa5 ti7 Tai5-pak chhut-hian7.

A-hoa5 lai5 Lim5 Chai5-siu7 chia, thong-siong5 long2 si7 khia5 ou-tou2-bai2 ia7-si7 sai2-chhia lai5. A-hoa5 chu7 lam5 kau3 pak, m7 chai kang5 chioh loa7-choe7 ou-tou2-bai2, khi3-chhia kap soan-thoan5-chhia. An3 i chioh chhia, si3-koe3 khun3 khoaN3 khi2-lai5, i peng5-iu2 chin khoah. Ti7 Ko-hiong5-koan7 chia e5 lau7 peng5-iu2, toa7 pou7-hun7 tui3 i ki5-tha e5 tai7-chi3 long2 bo5 siaN2 liau2-kai2. U7 lang5 bat thiaN A-hoa5 chin hoaN-hi2 teh kong2 i ti7 Ka-gi7 sek8-sai7 chin tek8-su5 e5 sin peng5-iu2.

A-hoa5 beh hi-seng e5 siau-sit, ti7 Ko-hiong5-koan7 thoan5 kah chiaN5 khoah. U7 lang5 tng-bin7 ka7 khng3, u7 lang5 tu5-li2u2 ka-ki7 ka7 khou2-khng3, koh chhoe7 lang5 lai5 khng3 i. Lim5 Chai5-siu7 kong2, Nailong chu7-hun5 liau2-au7, i khoaN3 A-hoa5 e5 sim-cheng5 chiaN5 bai2, to7 it-chai3 ka7 khou2-khng3. A-hoa5 tiaN7-tiaN7 an3 Tai5-pak kha3 tian7-oe7 lai5 hou7 Lim5 Chai5-siu7, tian7-oe7 tiong pi-siong thou2 toa7-khui3. 519 hit kang thau3-cha2, Lim5 Chai5-siu7 ti7 Su7-lim5 hui3-ho5-to7 Nailong e5 song7-le2 teng2-bin7 khoaN3 tioh8 A-hoa5, A-hoa5 kap Lim5 Chai5-siu7 siang-chhiu2 khan an5-an5, chiok ku2 chiah pang3-khui. Lim5 Chai5-siu7 ka7 A-hoa5 kong2: "Li2 kin-a2-jit8 mai3 u7 tong7-chok, beh chhiong mia5-chai3 chiah chhiong."

A-hoa5 chhin3-chhai2 ka7 in3 kong2: "Ho2."

A-hoa5 chu7-hun5 liau2-au7, hian7-tiuN5 e5 chong7-hong2 hou7 Lim5 Chai5-siu7 chin kan-khou2. Lim5 Chai5-siu7 chiap-chhiok e5 1 koa2 lang5 jin7-ui7, A-hoa5 si2 kah siuN "gong7", ki3-jian5 kah beh si2 a, tioh8-ai3 si2 kah hong-hong liat8-liat8.

Goa2 pai3-thok Lim5 Chai5-siu7 chhoa7 goa2 khi3 khoaN3 A-hoa5 toa3 koe3 e5 pang5-keng. Pan5-keng lai7 khng3 1 teng2 toa7 bin5-chhng5, iah u7 chin toa7 e5 khong-kan. Piah teng2-bin7 tah 1 koa2 chhiong-boan2 chheng-chhun khi3-bi7 e5 hai2-po3.

Chit keng pang5-keng, goan5-pun2 si7 Lim5 Chai5-siu7 e5 cha-bou2-kiaN2 teh toa3, cha-bou2-kiaN2 ke3 chhut khi3 liau2-au7 to7 khang leh. Lim5 Chai5-siu7 kap in bou2 2 e5 lang5 toa3 1 tong3 chhu3, seng-oah8 chin kan2-tan. In ang-a2-bou2 ka7 A-hoa5 tong3-cho3 ka-ki7 e5 kiaN2 khoaN3-thai7, tiaN7-tiaN7 iau-chhiaN2 i lai5 toa3 chia.

M7-koh koaN5-lang5 e5 si5, khoaN3 tioh8 A-hoa5 ti7 leng2-sng-sng e5 hong lai7-toe2 khia5 ou-tou2-bai2, to7 ka7 kong2, i e7-tang3 toa3 tiam3 Hong7-soaN in leng7-goa7 1 keng chhu3, m7-bian2 an2-ne chhoe leng2-hong, koh si7 chiN3-hong khia5 ou-tou2-bai2.

Ti7 Ko-hiong5-koan7, A-hoa5 tiaN7-tiaN7 chhut-jip8, toa3 e5 sou2-chai7 si7 Hong7-soaN 1 ui7 cheng3-ti7 siu7-lan7-chia2 sianpai Gou5 Teng7-hui sian-siN chhu3-nih. Na7 ti7 Toa7-chhiu to7 toa3 tiam3 Iu5 Hong5 chhu3-nih. Na7 ti7 A-lian5 to7 toa3 Tan5 Chiau3-tiong5 hia.

A-lian5 Tan5 Chiau3-tiong5 in tau, to7 si7 ku7-ni5 goa2 hong5 iau-chhiaN2 lai5 kang2-ian2 e5 sou2-chai7. Ku7-ni5 goa2 lai5 chia kang2-ian2, si7 Te3 Chin3-iau7 sai2 sio2-hoe3-chhia ka7 goa2 kap A-hoa5 an3 Hong7-soaN Long5-koan5-hoe7 seng chai3 kau3 A-lian5 e5 Ong5 Seng3-hong5 in tau chiah8-png7. Ong5 Seng3-hong5 in tau, A-hoa5 ma7 tiaN7-tiaN7 ti7 hia chhut-jip8. Ong5 Seng3-hong5 ti7 ang5-bun5-thou5 chhiuN2 siong7-pan, Ong5 thai3-thai3 teh cho3 iu3-ti7-hng5 lau7-su. In iong7 khiam7 e5 chiN5 boe2 chit tong3 chiaN5 sui2 e5 chhu3. Ong5 Seng3-hong5 kong2, i ui7 tioh8 chi-chhi5 bin5-chu2 un7-tong7, 1 ni5 ai3 kou3-teng7 chi-chhut 1 pit chiN5.

Ui7 tioh8 an2-ne, i ka7 1 koa2 chhu3-bi7 kap gu5-lok8 long2 chhu2-siau. I m7-taN7 chhut-chiN5 koh chhut-lat8. Toa7-toa7 se3-se3 e5 oah8-tong7, i long2 chham-ka. I hou7 goa2 siong7 chhim-khek e5 in3-siong2 si7, Bin5-chin3-tong2 te7 3 kai2 choan5-kok tai7-piau2 toa7-hoe7 Ng5 Sin3-kai2 keng7-soan2 tong2-chu2-sek, ji5-chhiaN2 tong3-soan2. I hit si5 tui3 bin5-chu2 un7-tong7 chiaN5 pi-koan. Goa2 hit si5 koh khai chin choe7 si5-kan ka7 an-ui7 leh!

Ong5 Seng3-hong5 u7 2 e5 cha-bou2-kiaN2. Ku7-ni5 goa2 hou7 in chiau-thai7 tiam3 chia chiah8-png7 e5 si5 leh siuN7, e7-tang3 kiam-kou3 ka-teng5 kap bin5-chu2 un7-tong7, hou7 goa2 kam2-kak chin him-sian7, ma7 hou7 goa2 tai7-khai-gan2-kai3. Ku7-ni5,goa2, A-hoa5, A-iau7 kap Ong5-ka kui ke-hoe2-a2 cho3-hoe2 ui5 1 te3 iN5 toh-a2 chiah8-png7, iN5 toh-a2 iah ti7 lau7 sou2-chai7. Goa2 chit kai2 lai5, hit e5 bo5 kah-i3 goa2, ma7 bo5 ka7 goa2 tiau-lan5 e5 A-hoa5, i2-keng si2-khi3 a.

Ong5 thai3-thai3 kong2, 4 goeh8-te2, A-hoa5 lai5 chhu3-nih, i ka7 thau5-chang thi2 tiau7, chhui3-chhiu khau ho2-se3, chin cheng5-che5. Hit kang, Ong5 Seng3-hong5 bo5 ti7 leh. A-hoa5 ka7 Ong5 thai3-thai3 soeh to-sia7, to-sia7 ti7 A-lian5 e5 si5 siu7 i chiau3-kou3.  Ong5 thai3-thai3 ka7 i kong2: "U7-eng5 chiah koh lai5."

A-hoa5 in3 kong2: "Bo5 ki-hoe7 a."

Hit kang am3-a2, Ong5 thai3-thai3 ka7 chit chan5 tai7-chi3 kong2 hou7 in sian-siN thiaN, 2 lang5 long2 kam2-kak chin ki5-koai3.

Ong5 Seng3-hong5 e5 cha-bou2-kiaN2 thiaN tioh8 gun2 teh kong2 A-hoa5, ma7 ka-jip8-lai5 oe7-toe5, kong2: "I thau5-chang chiok tng5 e5." 1 peng5 iong7 chhiu2 pi2 kau3 keng-kah-thau5 e5 sou2-chai7. koh kong2: "I koh lau5 chhui3-chhiu."

A-hoa5 lau5 tng5-thau5-chang, lau5 chhui3-chhiu e5 khoan2, goa2 m7-bat khoaN3-koe3.  SiuN7 bo5 siaN2 chhut-lai5, ma7 m7 chai ui7 siaN2-mih e7 an2-ne?  M7-koh thiaN kong2, i ka7 thau5-chang thih-tiau7, chhui3-chhiu khau-khau leh liau2-au7, soah5 u7 lang5 siuN7 kong2 "Ki5-koai3?  Hah? Si7 m7 si7 i u7 chiN5 thang thih thau5-chang a?"

A-hoa5 bat hiong3 Ong5 thai3-thai3 kong2, Chiu Chheng-giok8 te7 2 kai2 chham-soan2 e5 si5, A-hoa5 pang i chou7-soan2, A-hoa5 in lau7-bu2 ka7 i koaiN tiam3 lau5-teng2 chhu3, koh ka so2 khi2-lai5. Au7-lai5 i thau-chau2 chhut-lai5.

A-hoa5 in lau7-bu2 sin3 It-koan3-to7, A-hoa5 sin3 Ki-tok-kau3. Ko-hiong5-koan7 sek8-sai7 A-hoa5 e5 lang5, it-poaN long2 jin7-ui7, na7 ka7 A-hoa5 e5 kut-hu khng3 tiam3 bio7-lai7, bo5 hah8 A-hoa5 e5 chong-kau3 sin3-giong2.


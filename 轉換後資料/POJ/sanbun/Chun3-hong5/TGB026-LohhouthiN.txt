Loh8-hou7-thiN
Chun3-hong5

Hou7 loh8 kah chiok toa7--e5. Pin2-pin2-pong-pong e5 siaN, ka2-na2 beh ka7 hou7-soaN3 phah thang3--ke3, lioh8-lioh8-a2 phi7-phi7-chhoah e5 sin-khu, hou7 hou7-chu khia5 kiong5-hong long3--tioh8, m7-taN7 si7 sin-khu, lian7 sim ma7 pian3 kah kek-tong7--khi2-lai5.

Na7-si7 ti7 Po2-tau2, goa2 it-teng7 chiok hoaN-hi2--e5, na2 tio5 e7 na2 chhiuN3-koa, ka7 tih loh8 thou5-kha toaN7--khi2-lai5 e5 chui2-hoe, tong3-choh si7 moa2-soaN e5 ia2-hoe, ka7 tam5-sip e5 hong tong3-choh si7 siong7 chheng-liang5 e5 hong, ah goa2 si7 ti7 hoe-chang5 chhit-tho5 chhai2-bit8 siong7 khoai3-lok8 e5 ia5-a2.

Chi2-si7, goa2 chin2 tiam3 ti7 Tai5-pak, bo5 hoe, bo5 chhau2, bo5 jit8-thau5, bo5 kam2-cheng5, kang7-khoan2 e5 hong, kang7-khoan2 e5 hou7, kang7-khoan2 e5 lang5, ke 1-koa2-a2 hiong-chhiu5, pian3 bo5 kang7-khoan2 e5 sim-cheng5.

Chha5-pang-a2 kap Hong5-te3-tau7
A-mi

Goa2 siong7 e7 ki3-tti se3-han3 chiah8-png7 e5 keng-giam7, che si7 siaN2-mih khoan2 chu-bi7--leh? Goa2 kam2-kak si7 1-e5 u7 chhio3-siaN koh lau7-jiat8 e5 chiah8-png7 chu-bi7. ThiaN khoaN3 mai7 goa2 se3-han3 in3-siong2 siong7 chhim e5 tai7-chi3.

Goa2 ui3 kok-siou2 1 ni5 kau3 3 ni5 long2 toa3 ti7 Hoa-lian, toa3 e5 chhu3 si7 3 lau5 e5 kong-u2.

Tak8-kang pang3-oh8 tng2--lai5 e5 si5, pak-tou2 iau iau, chit-e5 si5-chun7 siong7 ki5-thai7--e5 si7 a-bu2 chu2 e5 chhai3. So2-i2 tiong-tau3 e5 si5 goa2 kap pe7-bu2 to7 ui5 ti7 1-chiah se3 toh-a2 chiah8-png7.

Goan2 long2 ai3 chiah8 hong5-te3-tau7 un3 oa-sa2-bih, koh hiam koh ho2-chiah8. Na7 si7 bo5 se3-ji7 un3 siuN che7, to7 e7 hiam kah bin7 ang5 ang5, bak8-sai2 ma7 it-tit8 lau5, hiam si7 hiam, tan7-si7 hit-chiong2 bi7 chin chan2.

In-ui7 goa2 kha te2 chhiu2 koh te2, toh-a2 li7 goa2 siuN hng7--a, sit8-chai7 bo5-hoat-tou7 ngeh chhai3 chiah8-png7, sou2-i2 a-pa2 siuN7 tioh8 1-e5 pan7-hoat: I chhoe7 tioh8 1-e5 tng5-tng5 e5 chha5-pang-a2, khoeh ti7 i2-a2 2-peng5 e5 hoaN7-chhiu2 teng2-thau5. An2-ni goa2 to7 e7-tang3 ti7 chha5-pang-a2 teng2-thau5 chiah8 mih8-kiaN7, chiok hong-pian7--e5.

Chit-ma2 tiaN7-tiaN7 siuN7 khi2 hit tong-si5 3-e5 lang5 chiah8-png7 khai-kang2 e5 oe7-bin7, to7 e7 siuN7 khi2 1-poaN5 chhiN-sek e5 hong5-te3-tau7, kap 1-tiau5 chha5-sek e5 hit-te3 pang-a2. In long2 si7 goa2 se3-han3 po2-kui3 e5 ki3-ti3.

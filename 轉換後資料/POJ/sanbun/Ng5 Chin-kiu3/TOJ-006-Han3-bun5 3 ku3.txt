            
Han3-bun5 3 ku3
Ng5 Chin-kiu3
         Te7-ji7-chhu3 Se3-kai3 Tai7-chian3 au7, chin che7 Tai5-oan5-lang5 khai-si2 oh8 Han3-bun5. He si7 Tai5-gi2 e5 Han3-bun5, m7-si7 Pak-kiaN-gi2. Pun2-lai5 bo5-siaN bo5-soeh e5 Han3-bun5-sian, "it-tiau it-sek" pian3 chin "chheng3", in-ui7 lang5 e-kheh sio-cheN ai3 oh8 Han3-bun5. Oan5-goe7 e5 hau7-seN iah8 bo5 le7-goa7. I khi3 Han3-oh8-a2 hia bo5 goa7-ku2 chiu7 oh8 3 ku3 Han3-bun5.                       

Te7-it ku3 : Iu2 kiat chhun-chho2(chhau2) chiu7 e7 pui5 .                                                                                          
Te7-ji7 ku3 : Chu7-ki2 iau3 iong7, put mai7 tha-jin5 .                                                                                                   
Te7-saN ku3 : Su-khian2 , kui3-kheh chai7-chhu2 ui7-ho5 ngiauh8-ngiauh8-pui7 ?                                                            

I iong5-iong5 tek-i3 tng2-lai5 liam7 hou7 i e5 lau7-pe7 thiaN. Oan5-goe7 thiaN liau2 chiok moa2-i3 kong2; i e5 siau2-khian2 (chu7-chheng ka-ki7 e5 hau7-seN) chin chhong-beng5, hian-khui io-tou2-a2 lai7 e5 io-te7-a2 theh8-chhut chit8-thah8 gin5-phio3 hou7 i e5 hau7-seN cho3 siuN2-phin2, ka-ki7 chhio3 kah kiak8-kiak8-kio3.                                                      
        U7 chit8 jit8, chit8 e5 hun chiah8 chiok toa7 e5 a-phian3 hun-peng (hun-choa5) koh chiah8 pin-nng5 e5 lau7-hoe3-a2 lai5 beh ka7 oan5-goe7 e5 cha-bou2-kiaN2 cho3 chhin-chiaN5.Oan5-goe7 e5 leng7-ai3 (chun-chheng pat8-lang5 e5 cha-bou2-kiaN2) the2-chai5 ho2, khiok-soaN3 hian2-beng5, bah iu, peh8 pui5, ji7-chap8-hoe3 tng siau3-lian5 koh sui2. I chin leng2-li7 koaN2-kin2 phang5 te5 theh8 piaN2 chhut-lai5 chhiaN2 lang5-kheh. Moe5-lang5 chiu7 mng7 oan5-goe7, "Ah! Lin2 si7 an2-choaN2 chhi7, lin2 chhian-kim chiah kou2-chui, sui2 koh pui5-phang3?" Ti7 piN..a chim-chiok teh khoaN3 e5 hau7-seN in3 kong2, "Iu2 kiat chhun-chho2 chiu7 e7 pui5." Oan5-goe7 thiaN chit8 e7 chhui3 gang7-gang7, m7 chai beh ju5 ho5. Moe5-lang5 ke3-siok8 mng7, "Ah lin2 u7 siuN7 beh cho3--lang5 iah8 boe7?" Oan5-goe7 iau2-boe7 in3, hau7-seN chiu7 chhiuN2 teh in3, "Chu7-ki2 iau3 iong7, put mai7 tha-jin5." Oan5-goe7 khoaN3 i e5 hau7-seN lam7-sam2 kong2-oe7, gian5-gu2 put-tui3 ka-hong, chin siu7-khi3 toa7 se3 siaN hoah. Hau7-seN bo5 khah su, kong2, "Su-khian2! Kui3-kheh chai7 chhu2 ui7-ho5 ngiauh8-ngiauh8 pui7 ?"    
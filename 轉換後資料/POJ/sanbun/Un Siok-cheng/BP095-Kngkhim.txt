Pa-pa kap Kng3-khim5
Un Siok-cheng
Chu7 goa2 oh8 toaN5 kng3-khim5 khai-si2, to7 it-tit8 ng3-bang7 u7 1 tai5 kng3-khim5.
Goan2 pa-pa chin thiaN3--goa2, ti7 hit e5 si5-chun7 to7 ka7 goa2 be2 1 tai5 kng3-khim5. Hit chiong2 po2-poe3 e5 sim-cheng5 m7-chai u7 lang5 e7 chai-iaN2--bo5?
Goa2 tiaN7-tiaN7 hou7 chit e5 bang7 phah-chheN2, chheN2--khi2-lai5 e5 si5, si7 khau3 kah kui bin7 long2 bak8-sai2, koh chhoan2 be7-li7. Goa2 it-tit8 cho3 chit e5 bang7, bang7 tioh8 goa7-khau2 loh8 chiok toa7 e5 hou7. Goa2 e5 kng3-khim5 khng3 ti7 hia ak-hou7, hou7 ju2 loh8 ju2 toa7, loh8 ju2 toa7, goa2 ju2 khau3. To7 an2-ne khau3 kah chheN2--khi2-lai5, iau2-koh it-tit8 khau3.
Chit e5 bang7 kau3 chit kui2 ni5-a2 chiah bo5 koh bang7--tioh8.
Kiat-hun liau2-au7, toaN5 kng3-khim5 e5 si5-kan, hou7 gin2-a2 pun--khi3, to7 an2-ne bo5 koh toaN5--loh8 . M7-koh hit e5 bang7 ma7 put-si5 e7 chau2--lai5. Khau3-khau3--leh ma7 ho2, na2-chhiuN7 si7 tui3 kng3-khim5 e5 pho7-khiam2.

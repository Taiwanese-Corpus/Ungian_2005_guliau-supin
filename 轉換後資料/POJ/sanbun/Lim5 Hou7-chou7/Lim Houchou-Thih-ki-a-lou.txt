     【 本篇文章原是由 tekhoa 於 TaiGiBun 板所發表 】

發信人: tekhoa@TWserv (暴動部長), 信區: TaiGiBun
標  題: 〝Thih-ki-a Lou〞
發信站: 台灣文化資訊站 (Thu Dec 18 13:57:44 1997)
轉信站: TWserv (local)

Thih-ki-a2 Lou7
Lim5 Hou7-chou7

Gun2 tau thau5-cheng5 u7 1 tiau5 lou7, i e5 mia5 kio3-choe3 "thih-ki-a2 lou7".  Ti7 se3-han3 e5 si5, bo5 ti3-kak tioh8 kong2, i si7 an2-choaN2 e7 kio3-choe3"thih-ki-a2 lou7".

Goan5-lai5 to7 si7 Jit8-pun2-lang5 thong2-ti7 Tai5-oan5 e5 si5 khui e5 1 tiau5 pian7-chhia-to7. In khui chit tiau5 thih-ki-a2-lou7 si7 beh chhong3 siaN2-mih neh？ In-ui7 gun2 tau thau5-cheng5 hit liap8 soaN long2 si7 chiuN-si-a2 chhiu7.

Lan2 long2 chai-iaN2, chiuN-si-a2 sio--koe3 liau2-au7, si7 1 chiong2 chiaN5 ho2 e5 hoe2-thoaN3.  Ti7 hit e5 si5-tai7, hoe2-thoaN3 si7 1 chiong2 chiaN5 ho2 e5 chai5-liau7.  Sou2-i2 Jit8-pun2-lang5 to7 khui chit tiau5 pian7-chhia-to7, ka7 gun2 tau thau5-cheng5 e5 chit liap soaN chho3 kah kng-kng-kng, khoan5-keng2 long2 pho3-hai7 liau2-liau2, hou7 na7 lai5 to7 cho3 toa7-chui2.

To7 ka2-na2 Tiong-hoa5-bin5-kok chit-e5 goa7-lai5-cheng3-koan5 thong2-ti7 Tai5-oan5 kang7-khoan2, ka3 kah lan2 Tai5-oan5-lang5 long2 be7-hiau2 chu-tiong7 khoan5-keng2, ka7 Tai5-oan5 e5 som-lim5, ho5-chhoan pho3-hai7 liau2-liau2, kio3 lan2 e5 e7 1 tai7 si7 beh an2-choaN2 seng-chun5--loh8-khi3？

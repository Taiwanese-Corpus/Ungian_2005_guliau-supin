Se3-han3-si5 e5 Pi-thau5
Gi5-chin

Si5-kan koe3 liau2 chin kin2, bak8 chit8 nih to7 kau3 siang7 boe2-a2 1 kang, u7 chit8-tiam2-a2 m7-kam. M7-koh khoaN3-tioh8 Pi-thau5-poe3 chin3-pou7 chiah che7, lai5 chia koh oh8-tioh8 chiah che7, sim-lai7 e5 kam2-tong7 chu7-jian5 si7 khah che7 koe3 m7-kam.

E7-ki3-tit ti7 goa2 se3-han3 e5 si5-chun7, tak8 le2-pai3 long2 e7 lai5 Pi-thau5-poe3 siu-kiaN. Pi-thau5-poe3 ti7 goa2 koe3-khi3 e5 in3-siong2 tiong, si7 1 e5 si3-ke3 long2 si7 pun3-so3 kap ti-sai2 ke-sai2-bi7 chiok tang7 e5 sou2-chai7. Chia e5 gin2-a2 m7-si7 kui sin-khu ou-so5-so5, to7-si7 it-tit8 lau5-phiN7, lau5 kah kui e5 bin7 ou-lu-lu. Chong2 kong2 1 ku3, to7-si7 "thai2-ko".

7 tang koe3--khi3-a, Pi-thau5-poe3 ma7 toe3 goa2 toa7-han3 e5 kha-pou7 tauh8-tauh8-a2 teh chin3-pou7. In-ui7 u7 Lim5--sian-siN kap chiah-e5 lang5 e5 hu3-chhut, hou7 Pi-thau5-poe3 si3-ke3 long2 u7 hoe e5 phang-bi7.

Chit-ma2 e5 Pi-thau5-poe3 si3-ke3 long2 u7 cheng3-hoe e5 sio2 kong-hng5, kap oe7-tou5 e5 chhiuN5-ui5-a2. Gin2-a2 e5 chhio3-siaN, bi2-le7 e5 hoe-hng5, jin5-cheng5 e5 un-loan2, chhiong-boan2 ti7 Pi-thau5-poe3 e5 tak8 e5 sou2-chai7.

Siong-sin3 Pi-thau5-poe3 e5 bi7-lai5, ma7 e7 kap hoe kang7-khoan2, chhiong-boan2 bi2-le7 e5 sek-chhai2.

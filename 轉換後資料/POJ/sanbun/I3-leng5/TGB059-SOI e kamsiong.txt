Chham-ka Tai5-gi2 Seng-oah8-iaN5 e5 Kam2-siong2
I3-leng5

Goa2 si7 I3-leng5! Goa2 thau5-pai2 sia2 bun5-chiuN, chin che7 sou2-chai7 sia2 bo5 ho2, chhiaN2 to-to chi2-kau3!

Goa2 thak8 Tai5-gi2-bun5 Hak8-he7, kin-ni5 beh seng 2 ni5. E7 ki3-tit ku7-ni5 e5 chit-ma2, goa2 iau2 teh tan2 hong3-png2, goa2 siuN7 kong2 bo5 hiah tu2-ho2, goa2 ka7 thiam chit-e5 Tai5-bun5-he7 bo5 hiah chu3-si2 chiah tioh8! Kiat-ko2 khoaN3-tioh8 png2-toaN, goa2 soah gang7--khi3-a! Tu2 khai-si2 e5 si5, goa2 ka-ti7 ma7 m7-chai Tai5-gi2 si7 beh thak8 siaN2, au7--lai5 khi3 thak8 liau2-au7, goa2 chiah chai-iaN2 u7 Lo5-ma2-ji7, gi2-gian5-hak8, bun5-hak8- su2......teng2-teng2 hak8-kho. Goa2 chiap- chhiok Lo5-ma2-ji7 liau2-au7, kam2-kak chin chhu3-bi7, goa2 ma7 e7 siuN7 beh ka7 Lo5-ma2-ji7 oh8 hou7 ho2!

Goa2 chham-ka chit e5 oah8-tong7 chin3-cheng5, goa2 it-tit8 kioh-si7 Sai-le5 to7-si7 tau7-iu5 si-koe chiah-e5, che si7 goa2 chu7 se3-han3 kau3 toa7-han3 tui3 Sai-le5 e5 in3-siong2. Thau3-koe3 A-chi3 e5 kai3-siau7, goa2  chham-ka  TGB  e5  Tai5-gi2 Seng-oah8-iaN5, goa2 thau5 1 pai2 hiah iong7-sim khi3 khoaN3 Sai-le5! Goa2 bo5 ui3 thau5 kau3 boe2 long2 chham-u2, kam2-kak chin phaiN2-se3. Thau5 1 kang goa2 thiaN Sai-le5 e5 kou3-su7 liau2-au7, goa2 chiah chai ka-ti7 khah cha2 joa7 bo5 iong7-sim khi3 khoaN3 Sai-le5! Thau3-koe3 Liau7--sian-siN e5 in2- chhoa7, gun2 khi3 Sai-le5 e5 Ian5-peng5-lou7, goa2 khah cha2 ma7 long2 e7 khi3 hia, ah m7-koh goa2 soah long2 bo5 khi3 chu3-i3 ian5- lou7 e5 kian3-tiok8-but8, keng-koe3 Liau7-- sian-siN e5 soeh-beng5 chiah hoat-hian7 i e5 sui2! Liau7--sian-siN ma7 chhoa7 gun2 khi3 chham-koan tau7-iu5 kang- tiuN5, khoaN3 ou-tau7 keng-koe3 hoat-kak, phak8 jit8, koh u7 ka-kang e5 koe3-teng5. Goa2 chin kah-i3 chit e5 oah8-tong7, hi-bang7 chit e5 oah8-tong7 e7-tang3 ke3-siok8 pan7--loh8-khi3!

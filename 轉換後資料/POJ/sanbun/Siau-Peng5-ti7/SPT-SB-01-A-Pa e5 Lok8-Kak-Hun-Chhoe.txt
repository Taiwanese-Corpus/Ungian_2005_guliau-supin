A-Pa e5 Lok8-Kak-Hun-Chhoe Siau-peng5-ti7.sia2. 1995.7.25.Ho7-Lo2-Tai5-Bun5 Tian7-Nau2 oh8 phah.
A-Pa.u7 chit-ki lok8-kak.choe3 e5 Hun-Chhoe . He.si7 a-hiaN.toa3 ti7 A-Li2-San-lim5-tiuN5.teh cho3 chip-chhai5 kang a2.e5 si5-chun7 , ti7 soaN-lai7.khioh tioh8 chit-ki lok8-a2.lak.lohNlai5 °e5 kak.sou2 cho3 e5 Hun-Chhoe . A-pa chiok-ai3 hit-ki hun-chhoe,put-si5 ma7 chah-tiau5-tiau5 . it.laiNe5 tang3 pok-hun , chin-ho2 gia5.koh chin-ho2 pok , ji7.laiNma7 e7-tang3 ka7 lang5 tian2 kong2「Che.si7 Goan2 hau7-seN.ui3 A-Li2-San.gia5.tngNlaiNeN.」Chit-si5.Goa2.khia7 ti7 piN.a thiaN.tiohN, Goa2 chiu7 chai-iaN2 , A-Pa.iu5 teh tian2 In-kiaN2.chin-chiaN3 iu2-hau3.a+ !「Lok8-kak-Hun-Chhoe.neh ! lok8-a2 kak.chho3.e+ , Lin2.kam2 u7 ?」
Long2 i2-keng koe3 saN-chap goa7 tang.a+ ! tan3-si7 kau3 taN , Mui2 chit8-pai2 khoaN3-tioh8 lok8-a2.e5 kak , chiu7 siuN7-khi2 A-Pa.gia5 e5 hit-ki hun-chhoe . E7 ki3-tit u7 chit8-kang , tai7-khai3 si7 e7-pou saN si3 tiam2-a2 e5 si5-chun7 , A-pa boehpok-hun , chhoe7 bo5 I e5 hun-chhoe , 「tau3-te2 si7 phah-m7-kian3 to3 to2-ui7 khi3.nehN?」 chhu3-lai7-te2.si3-ke3 chhoe7-thau3-thau3 , long2 chhoe7 bo5 ,「He.lou°ki5.lou°? kam e7 khng3-tiam3 Gu5-tou7-Hok.a+ In tau ?
「Jih.e+ ! Li2 khi3 Hok.a+ In tau.chhoe7 khoaN3 mai7-a2.leN! khoaN3 u7 khng3-ti7 In toh-teng2.bou°!」
Sui5-si5 nng7-pou7.tong3-cho3 chit-pou7 chau2 , chit8-bak8-nih ,chau2 kah Hok.e+ In tau :「Goan2 A-Pa.e5 hun-chhoe.u7 khng3-ti7-chia.bo5 ?」「Chhoe7 khoaN3 mai7.leN! Chin2-a2-chek-kong.tu2-chiah u7 lai5 koe3 , bo5-tek-khak khng3-ti7 chau3-thau5.hia !」
「Bo5.leN!」 
「Ah na7-bo5 , koh chhoe7 khoaN3 u7 ti7 keng-a2.hia.bou°?」
「Ma7-bo5 !」 
「An2-ne ! Goa2.tou7 m7-chai.a+ !」
Chhoe7 kah kui-sin-khu koaN7 , long2 chhoe7-bo5 . chi2-ho2 chau2.tngNkhiN:「A-Pa.! chhoe7 bo5.lahN!」
「Hiah-nih8 png7-thang2 , kan-taN chit8-ki hun-chhoe.to chhoe7-bo5 ? koh khi3 Lau3-tou7-se.a+ In tiam3-a2.chhoe7 khoaN3 u7.bou°! Goa2.tu2-chiah u7 khi3 hia.che7 chit8-tah-ku2-a2 , bo5-tiaN7-tioh8 lak ti7-hia !」
Koh chhoe7 kui-poaN3-pou ,iau2-si7 chhoe7-bo5 . kiaN lang5 me7 , chau2 pheng7 kin2.eN+ ! toa7-lip8-koaN7.se3-lip8-koaN7.it-tit8 lau5 , piaN3-si3.chau2 tng2-khi3 A-Pa.e5 bin-thau5-cheng5 :「A-Pa ! ma7 si7 chhoe7-bo5 !」
「Heh.e+ ! He.lou°ki5.lou°!」A-Pa.chit8-peng5 kip , chit8-peng5 iong7 chhiu2.khok8-khok8 pi2 ,「Na2 e7 chhoe7-bo5 ? na2 e7 chhoe7-bo5 ?」
Chek-peh hiaN-ko.Lou.e+ bak8-chiu.kim :「A-Chek ! Li2 chhiu2.gia5.leNhit-ki.si7 siaN2 ?」
「 Aih ! hiouh ! gia5 tiam3 chhiu2.li+ kong2 chhoe7 kui-pou laN!」
Chit si5-chun7 , tak8-ke long2 chhio3 kah ki-ki kio3 ! A-Pa.ma7 chit8-bin7 chhio3 , chit8-bin tiam2 hoan-a2-hoe2 . Toa7-toa7 suh chit8-chhui3 , ian.ui3 phiN-khang.bu7.chhutNlaiN! chin-chiaN3 song2-khoai3 . Chit si5 , Goa2 e5 sim-lai7.ma7 kam2-kakchiaN5 hoaN-hi2 , thau5-tu2-a2.hia.e5 kan-khou2.kah kha.sng , chiu7 an2-ne.be7 ki3-tit.aN! ###
1995.7.25.Ho7-Lo2-Tai5-Bun5 Tian7-Nau2 oh8 phah.

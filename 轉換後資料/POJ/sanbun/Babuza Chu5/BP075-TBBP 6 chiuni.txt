Tai5-bun5 BONG-po3 6 Chiu-ni5
mT5ai-oan5 Bo2-gi2 Kau3-chai5 e5 Su-kho2
Babuza Chu5
Tai5-bun5 BONG-po3 6 hoe3--lah! Sit8-chai7 chin tat8-tit lan2 ka7 cho3 seN-jit8, kheng3-chiok, tau3 hoaN-hi2.

6 hoe3 e5 Tai5-oan5 gin2-a2 beh khi3 hak8-hau7 thak8-chheh--lah.
6 hoe3 e5 Kun-iong7-kau2 to7 e7-tit sng3 seng5-lian5--lah.
6 hoe3 e5 Nai7-chi chhiu7-a2 ma7 tit-beh khui-hoe kiat-chi2--lah.

6 ni5 lai5, lan2 khoaN3-tioh8 Tai5-gi2-bun5 ti7 Tai5-oan5 ban7-ban7 tit-tioh8 sia7-hoe7 e5 jin7-tong5 kap chiap-lap8.
Bo2-gi2 ma7 chiaN5-cho3 cheng3-sek e5 kho3-theng5, khai-si2 ti7 hak8-hau7 teh kau3-hak8. M7-kuh, lan2 e5 chek-jim7 chiah tu2 khai-si2 nia5! Kau3-hak8 e5 loe7-iong5 si7 siong7 iau3-kin2 e5 1-hang7. Hi-bang7 lan2 Tai5-bun5 BONG-po3 ti7 chit hong-bin7 ke3-siok8 koh phah-piaN3, sia2 che7-che7 kau3-chai5 hou7 hak8-seng thang thak8.

Tai5-oan5 Bo2-gi2 e5 kau3-chai5 eng3-kai si7:
1. Seng-oah8-tek--e5, siong5-bin5-hoa3--e5, kap khau2-gi2-hoa3--e5;
2. Hian7-tai7-hoa3--e5, se3-kai3-koan--e5, gi2-gian5-hak8--e5; m7-si7 it-tit8 kiong5-tiau7 koe3-si5 e5 kou2-cha2 koan-tiam2, m7-si7 kan-taN kong2 Tiong-kok--e5, m7-si7 kan-taN bun5-ji7-hak8 teh sia2 Han3-ji7--e5;
3. Tai5-oan5 pun2-thou2--e5, pau-koat lek8-su2, te7-li2, seng-but8, khoan5-po2, khi3-hau7, kho-hak8, bun5-hoa3, chong-kau3, kap tiat-hak8.
Hi-bang7 tak8-e5 tau3-tin7 koh piaN3, oan5-seng5 lan2 chit-te7-lang5 e5 lek8-su2 su2-beng7 kap jim7-bu7.



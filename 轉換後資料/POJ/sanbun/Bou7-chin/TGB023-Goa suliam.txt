Goa2 su-liam7
Bou7-chin

Beh khi3 Tam7-chui2 thak8-chheh e5 si5, goa2 kioh-si7 ka-ti7 be7 su-liam7 Pin5-tong. Pin5-tong hit-e5 chhi7-khu sio2-khoa2-a2 se3, jit8-thau5 chong2--si7 chin toa7, siuN7 beh khoaN3 hai2 koh ai3 che7 40 hun-cheng e5 hoe2-chhia kau3 Pang-liau5 e5 sou2-chai7.

Ko-tiong 3-ni5 e5 si5-kan, it-tit8 chiok siuN7 beh kau3 pak-pou7 thak8-chheh, it-tit8 chiok siuN7 beh khoaN3 goa7-khau2 e5 se3-kai3, ma7 it-tit8 kioh-si7 ka-ti7 be7 su-liam7 Pin5-tong……

2-ni5 goa7 e5 tai7-hak8 seng-oah8 koe3--khi3-a, jit8-chi2 1-kang 1-kang bo5 theng5 e5 kiaN5--koe3, khoai3-lok8 kap pi-siong giap-chap ti7 ki5-tiong, m7-koh ti7 mou2 1-e5 phou2-thong jit8-chi2 e5 am3-thau5-a2, goa2 su-liam7 Pin5-tong e5 it-chhe3, goa2 chhim-chhim teh su-liam7.

Chiok siuN7 beh chit-ma2 khia5 thih-be2 keng-koe3 Pin5-tong e5 Jin5-ai3-lou7, chiok siuN7 beh chit-ma2 chiah8 tioh8 chhia-thau5 piN--a2 e5 ou-lian2, chiok siuN7 beh chit-ma2 khoaN3 tioh8 Pang-liau5 e5 hai2,chiok siuN7 beh chit-ma2 chiah8 tioh8 Pin5--lu2 a-sang2 e5 ke-pai5-png7, koh u7 hak8-hau7 hit kui2-chang5 chhiu7-a2.

Goa2 su-liam7 Pin5-tong.

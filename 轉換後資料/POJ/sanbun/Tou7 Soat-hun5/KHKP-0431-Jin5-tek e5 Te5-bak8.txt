
Jin5-tek e5 Te5-bak8

(Tou7--si7 Soat-hun5 ki3.)
Bat u7 chit8 jit8 teh loh8 hou7, ti3-kau3 che7-che7 gin2-na2 be7 thang chhut-khi3, tioh8 ti7 lai7-bin7 chhit-tho5.
Bou2 khau2-chau3 u7 7 e5 gin2-na2, toa7-han3--e5, ho7-cho3 Jin5-tek, chiu7 kio3 i e5 sio2-ti7 sio2-moe7 ti7 in tau eng7 le2-pai3 e5 hoat-tou7 cho3 chhit-tho5.  In u7 pi7-pan7 sou2-chai7 chhin-chhiuN7 le2-pai3-tng5 e5 khoai2.  Ti7 hia u7 pai5 nng7 saN choa7 e5 i2, ia7 chiong chit8 te3 the-i2 cho3 tai5-a2, eng7 kha-tah8-i2 thang hou7 lang5 peh-chiuN7 tai5-teng2.
In khoaN3 tai5-a2 chhong3 kau3 hiah ho2-se3, chiu7 tai7-ke saN-cheN beh cho3 bok8-su. Chong2-si7 Jin5-tek kong2 bok8-su eng-kai tioh8 hou7 i cho3, in-ui7 i e7 hiau2 liam7 Seng3-keng e5 chat te7-it che7, sng3 si7 khah hap8-gi5.
Gin2-na2 e5 a-kou che7 ti7 piN-a2 teh thiaN,lioh8-a2 teh ki5-khoai3 in sun-a2 sou2 kong2 e5 oe7.
Ki5-u5 e5 gin2-na2 kong2, Ho2, hou7 Jin5-tek cho3 bok8-su, chiu7 in tai7-ke beh lun5-liu5 lai5 khioh lang5 sou2 beh hian3 e5 chiN5.  In chiu7 eng7 chit8 te3 phiat-a2 lai5 khioh, ia7 eng7 liu2-a2 cho3 chiN5.
Khui hoe7 gim5-si liau2, Jin5-tek chiu7 chiuN7 tai5-a2-teng2, i u7 koa3 in a-kong e5 bak8-kiaN3, chin-chiaN3 si7 chhin-chhiuN7 bok8-su e5 khoan2.  I chiu7 khui chhui3 kong2, HiaN-ti7 chi2-moe7, kin e7-pou goa2 e5 te5-bak8 chiu7-si7“Lin2 kiN3-na7 ai3 lang5 khoan2-thai7 lin2-e5, lin2 iah8 tioh8 an2-ni khoan2-thai7 lang5”.  Liam5-piN chiu7 u7 siaN teh pian7-pok kong2,  He2 !Jin5-tek ah ! m7 thang kong2 hit-e5.  Li2 cha2-khi2 ka7 goa2 chhiuN2 hit liap8 kiu5, si7 goa2 chin ai3 e5 chhit-tho5 mih8.  Jin5-tek in3 kong2, Bo5 iau3-kin2, bo5 iau3-kin2, goa2 beh koh kong2 pat8-e5.  Chiu7 koh kong2, Kin-a2-jit8 goa2 e5 te5-bak8 chiu7-si7 “ Boh8-tit phoe-pheng5”.  Sui5-si5 koh chit8-e5 khi2-lai5, kong2, Jin5-tek ah !  chit-e5 iah8 m7 thang;  cha7-hng Sun7-in bo5 ti7 hak8-hau7, li2 chiu7 kong2 kaN2 si7 i khi3 chhit-tho5, m7 ai3 lai5 thak8.  Jin5-tek e5 bin7 ang5-ang5, soa3 kong2, Ho2 ah ! Goa2 beh koh-keng2 pat8-e5.  “ Hou7 lang5 e5, pi2 tui3 lang5 theh8-e5, khah u7 hok-khi3 ”.  Cheng3 tai7-ke chiu7 chhut siaN kong2,  Chit-e5 koh khah be7 sai2-tit, li2 kin-a2-jit8 chiong sou2 u7 e5 thng5-a2 chiah liau2-liau2, bo5 lau5 poaN3 tih hou7 goan2, chit khoan2 e5 te5-bak8 li2 koat-toan3 m7 thang eng7.
Kau3 hit-tiap8 se3-han3 bok8-su chin hoan5-lo2, soa3 lau5 bak8-sai2.  In a-kou thiaN-liau2 chek-si5 khi2-lai5, kong2, Li2 khoaN3, te7-it ho2 e5 te5-bak8 si7 chit chat “ Lin2 tioh8 saN-thiaN3 “.Lan2 na7 e7 hiau2 liam7 Seng3-keng e5 oe7 sih7o, iau2-ku2 m7 tat8-tioh8 chiau3 Seng3-keng e5 oe7 khi3 kiaN5 si7 khah ho2. 
 

Kin2-sin7 Sou2-kiaN5

Sam-kok chheh ki3 chit8 cham7 Koan Hun5-tiong2 po2-hou7 in nng7 e5 hiaN-so2 beh kap Cho5 Chho3 chiuN7 kiaN khi3, ti7 lou7-nih8 Cho5 chho3 tiau5-kou3-i3 eng7 chit8 keng pang hou7 in saN lang5 toa3, i3-su3 si7 beh hun-loan7 in kun-sin5 e5 le2-sou3.  Chong2-si7 Koan Hun5-tiong2 cho3 i tiam2 lah8-chek chhut lai5 chhu3-goa7 khoaN3 chheh kau3 thiN-kng, long2 bo5 sio2-khoa2 ia3-lan2 e5 bin7-sek.  Cho5 Chho3 khoaN3-kiN3 an2-ne, na2 koh khah keng3-tiong7 i. 
Koan Hun5-tiong2 e5 sou2 cho3 sng3-si7 kun-chu2 e5 sou2 kiaN5 si3-chiaN3 kong-beng5; long2 bo5 kou3-i3 chng-cho3.  KhoaN3 Sam-kok chheh e5 lang5 long2 kong2 i si7 ai3 kou3-i3 cho3 kun-chu2 e5 mia5-siaN, chiah an2-ne lai5 siam2-pi7 hiam5-gi5, na7-si7 chai7 Koan Hun5-tiong2 e5 i3-su3 chiu7 bo5 an2-ne kong2, in-ui7 Koan Hun5-tiong2 sou2 kou3 chiu7-si7 Lau5 Pi7 e5 bin7-chiuN7, kap in hiaN-so2 e5 tek-heng7, cheng3-lang5 e5 lam7-sam2 kong2 tioh8 m7-tioh8 i long2 bo5 khoai3-i3. 
Chiau3 an2-ne ka7 i siuN7, lan2 kau3-hoe7 lai7 e5 hoe7-iu2 na7 e7 chiau3 i e hoat-tou7 lai5 kiaN5, u7 kun-chu2 e5 kha-pou7 kiam2 m7-si7 chin ho2 mah ? KiN3-na7 u7 hiam5-gi5 e5 sou2-chai7, chhin-chhiuN7 chiu2-lau5, hi-hng5, hoa-ke liu2-hang7, kiau2-tiuN5, che long2 m7-thang khi3, m7 tau7-na7 po2-choan5 ka-ti7 e5 mia5-siaN koh khah iau3-kin2 tioh8 po2-choan5. 
Seng3-keng u7 kong2, "KiaN5 sou2 tioh8 kiaN5, u7 chhin-chhiuN7 jit8-si5, boh8-tit chiu2-chui3 lai5 hong3-tong7; boh8-tit hoN3-sek, kiaN5 sia5 e5 tai7-chi2, boh8-tit saN-cheN, siu7-khi3, oan3-tou3."  (Lo5-ma2 13 : 13).              
 (Hoan-ek8). 
 

Bo5 he7-loh8 e5 gin2-na2
Goan2 Chou2-ke u7 hit-ho7 bo5 he7-loh8-lang5 u7 hoat-sut8, chha-put-to chhin-chhiuN7 lin2 chia e5 hong7-hiang5 chit8-iuN7.  In tak8-jit8 si3- ke3 kiaN5 eng7 be2-chhia be7 tam7-poh8 lan5-san mih8, lang5 na7 khoaN3 in chiu7 kiaN kau3 be7- kou3--tit; m7 ai3 hou7 in jip8 chhu3-lai7, chiu7-si7 kiaN-liau2 hou7 in thau-theh8 mih8, kap siap8 chiN5-gin5--khi3.  U7-si5 in chiu7 khi3 chhau2- te7 hiuN-sia7, hit chit8 si5 tu2-tioh8 chit8-e5 hu7- jin5-lang5 tui3 in hia koe3, beh ka7 in be2 tam7-poh8 mih8, khoaN3-kiN3 u7 chit8-e5 hiong5- kai3-kai3 chau2 chhut--lai5, thau5-mng5 sam3- sam3 chhin-chhiuN7 chheN-hoan e5 khoan2- sit.  Hu7-jin5-lang5 chiu7 tui3 i kong2, Goa2 ai3 jip8 lin2 e5 lai7-bin7 m7 chai thang a2-m7 thang?  Hit-e5 lang5 chiu7 in3 kong2, Goan2 lai7-bin7 u7 chit8-e5 gin2-na2 phoa3-peN7, li2-na7-m7 si7 beh kong2 to7-li2 hou7 i thiaN, chiu7 thang; siat-su2 na7 beh kong2 to7-li2 hou7 i thiaN, goa2 chiu7 beh liam5-piN khou kau2 ka7 li2.      
Hu7-jin5-lang5 kong2, Ho2!  Soa3 jip8--khi3. Ko2-jian5 u7 chit8-e5 gin2-na2 phoa3-peN7 put- chi2 siong-tiong7; peh be7 khi2--lai5, bak8-chiu thi2 be7-khui, chhui3 li7 be7 kong2-oe7.  I chiu7 kin7-oa2 gin2-na2 e5 sin-piN liam7 Seng3-keng Iok-han7 te7 3 chiuN 16 chat hou7 i thiaN, lian5 liam7 kui2-na7 pai2, m7 chai gin2-na2 u7 thiaN-kiN3 a2-bo5; koh kong2 chit8 pai2 chiah thiaN-kiN3 se3-a2 siaN teh kong2, Kam2-sia7 Siong7-te3, ia7 kam2-sia7 Ia5-sou.  Theng5 tiap- a2-ku2 gin2-na2 koh-chai3 kong2, Siong7-te3 thiaN3 goa2, cheng5 m7 bat thiaN-kiN3 lang5 thak8 Seng3-chheh hou7 goa2 thiaN.  I u7 koh kong2, Siong7-te3 ah, sui-jian5 goa2 bo5 he7-loh8 gin2-na2, iau2-ku2 ai3 ka7-li2 seh to-sia7.      
Hu7-jin5-lang5 to3-khi3, koe3 bin5-a2 chai3 beh koh khi3 ti7 lou7-nih8 tu2-tioh8 in lau7-pe7, teh ka7 i kong2, Si2 lah!  Beh si2 e5 si5, chin hoaN- hi2 siong5-siong5 kam2-kia7 Siong7-te3, ia7 kam2- sia7 Ia5-sou.  KhoaN3 Lou7-ka 10:21.  
(Tai5-lam5 Hu2-siaN5 Kau3-hoe7-po3 te7 80 tiuN, 1892 ni5 1 geh8) 

Chian7 hoan2 Kui3 
Ti7 In3-tou7 kok e5 hai2-kiN5 che7-che7 lang5 khi3 hia cho3 khioh chin-chu e5 kang ge7.   Hiah e5 chin-chu si7 kiat ti7 le5 e5 khak-lai7.  Hiah e5 lang5 siat-su2 khi3 chhoe7 sui2 e5 le5  chiu7 un2-tang3 bo5 thang tit-tioh8 chu, in-ui7 chu si7 kiat ti7 chhou-lou2 e5 le5-khak. Na7  i2-keng tui3 hai2-te2 hou5--khi2-lai5, tioh8 he7 ti7 hoaN7 teng2 ka7 i phak8 kau3 le5-bah hiu2-noa7.   Hit-si5 chiu7 au3 koa3 chhau3, bo5 lang5 ai3 kin-oa2 khi3 khoaN3 in-ui7 chin phaiN2 bi7 m7 ho2 khoaN3.  Kau3 au7-lai5 chhu2 khi2-lai5 liau2 se2 chheng-khi3; hit si5 po2 sek chhan3-lan7  chin sui2, lang5 theh8 khi3 cho3 tin-po2 liah8- cho3 toa7 eng5-kng e5 mih8.  
Che thang phi3-ju7 lang5 goan5-te2 phaiN2 phin2-heng7, chhau3 mia5-siaN, hou7 lang5 iam3- chiam7, bo5 ai3 kin7-oa2.  Na7 hou7 Kiu3-chu2 khioh khi2-lai5, khan i chiuN7 to7 hoaN7; sui- jian5 te2-ti3 bo5 lou7-eng7, iau2-ku2 tui3 hit e5 la5- sam5 e5 mih8 thang chhu2 i lai5 cho3 chiaN5  po2-khi3, soaN3 toa7 eng5-kng Kiu3-chu2 e5 koan5-leng5, chiu7-si7 phaiN2 piN3 cho3 ho2, la5- sam5 piN3 chiaN5 chheng-khi3.  Chhin-chhiuN7 Liap8-sat-lou7 chai7-seN tang-si5 si7 khit- chiah8, seng-khu seN-thiaN3 phoe5-bah chhau3-noa7.  Au7-lai5 thiN-sai3 hu5 i chiuN7 thian-tong5, hit-tiap8 si7 chhin-chhiuN7 tui3 u3-oe3 e5 tiong-kan khioh tioh8 chit8 liap8 po2-poe3 e5 chin-chu, lai5 pai5 ti7 A-pek-liap8-han2 e5 heng-cheng5.  Che si7 eng3-giam7  Seng3-chheh sou2 kong2, Goa2 eng7 chheng- chui2 ka7 lin2 se2, hou7 lin2 chiaN5 chheng-khi3  (Kiat. 36:25).
(Tai5-lam5 Kau3-hoe7-poe3 te7 295 koan3, 1909 ni5 10 geh8)
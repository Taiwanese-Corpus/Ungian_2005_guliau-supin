
 
ChhiN-mi5-oh8
Ti7 Tai5-oan5 e5 hai2-su7 u7 che7-che7 chhiN- mi5-lang5. In khah-che7 si7 kan-khou2 lang5, bo5 sim2-mih8 thau5-lou7 thang than3-chiah8; na7 gau5 khoaN3-mia7 chiu7 lioh8-lioh8-a2 e7-tit- koe3.   
Chheng-tiau5 e5 si5 Kam Bok8-su put- chi2 the2-thiap chit-ho7 e5 lang5; u7 sia2-phoe khi3 Chou2-ke tui3 peng5-iu2 te5 kui2-na7 chheng khou cho3 in-e5 lou7-eng7. Chiu7 ti7 Tai5-lam5- siaN5 siat chit8-keng oh8, chhiaN2 sian-siN lai5  ka3. Hit-si5 u7 kui2-na7 e5 hak8-seng lai5 thak8, u7 oh8 thak8-chheh, chhak8-ji7, sng3-siau3 i2- kip8 pat8-mih8 e5 su7.   
Kau3 Jit8-pun2 lai5 e5 si5 u7 tui3 in kong2- khi2 chit-e5 tai7-chi3. In thiaN-liau2 chin hoaN-hi2, ia7 u7 chhe lang5 chiap i-e5 kang. Ia7 u7 chhut sou2-hui3 hou7 3 e5 hak8-seng khi3 Jit8-pun2, thak8 khah-chhim, ia7 oh8 kok-gi2.   
Hian7-kim Jit8-pun2-koaN ti7 Hu2-siaN5 u7 siat chit8-keng oh8, chhiaN2 sian-siN lai5 ka3 chhiN-mi5 lang5; ni5-ni5 chhut sou2-hui3 hou7 ji7- chap8-goa7 e5 hak8-seng thang lai5 toa3. Hit- e5 sian-siN siN3 Chhiu-san (Akiyama). I u7 lai5 ka7 goan2 kong2, chit-tiap8 bo5 hiah-che7 hak8-seng, e7 kham-tit koh chio kui2-na7-e5 lai5 toa3. Sou2-i2 chhiaN2 lin2 tai7-ke siuN7 khoaN3 ti7 lin2 hia u7 chhiN-mi5 lang5 ai3 lai5 chia jip8- oh8. Hoe2-sit kap pat8-mih8 e5 sou2-hui3 long2 ti7-chia chhut, in-e5 chhin-lang5 m7-bian2 khoa3-lu7. Siang7-chio2 tioh8 chiuN7 12 hoe3; kau3 18 hoe3 ui5-chi2. Long2 si7 cha-pou--e5, iau2-boe7 siat-hoat hou7 cha-bou2-gin2-na2 lai5 thak8.   
In sou2 oh8 e5 chiu7-si7 thak8-chheh, chhak8- ji7, sng3-siau3, toaN5-khim5. Ia7 oh8 liah8-leng5 e5 hoat, au7-lai5 thang eng7 chit-e5 cho3 thau5- lou7 than3-chiN5. U7-e5 e5-hng si5 chhut khi3 than3 chit8-nng7 kak gin5; chit8 me5-hng than3 3 kak goa7 gin5 ia7 bat. Hak8-seng ia7 oh8 Jit8-pun2 oe7.   
Lin2 na7 phah-sng3 u7 lang5 thang ki2- chian3 jit8-oh8, tioh8 tai7-seng sia2-phoe hou7 goan2 chai; goan2 beh thong-ti7 sian-siN. Chhiu-san sian-siN si7 pai3 Siong7-te3 e5 lang5, sou2-i2 lang5 lai5 thak8 si7 chin tho3-tong3, m7- bian2 khoa3-lu7. 

(Tai5-oan5 Hu2-siaN5 Kau3-hoe7-po3 te7 217 koan3, 1903 ni5 4 geh8) 
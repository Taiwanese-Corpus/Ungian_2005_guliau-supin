

Lok8-to5
ChhiaN2 tai7-ke khoaN3 tui3-bin7 e5 ang-a2-tou5    
Siong7-te3 chhong3-cho7 cheng3-hang7-mih8 tu2-tu2 hap8 ti7 in-e5 lou7-eng7. Chit-e5 si7 piau2-beng5 Siong7-te3 e5 ti3-sek koan5-leng5 si7 bu5- han7-liong7.  Sou2-i2 kok lang5 tiok8 o-lo2 I bo5 soah.    
Ti7 te7-bin7-chiuN7 u7 che7-che7 khoah-toa7 e5 soa-bok8. In-ui7 ti7 hit-ho7 e5 khong3-ia2 chui2 si7 kai3 khoeh lang5 oh-tit thang koe3. Kai- chai3, Siong7-te3 u7 chhong3-cho7 lok8-to5 thang chan7 lang5 koe3-khi3, in-ui7 hit-e5 cheng-seN e5 pun2-khoan2 si7 hap8 ti7-hia e5 cheng5-keng2.    
Lok8-to5 u7 tiam3 ti7 A-se-a kap A-hui-li7- ka hi2 nng7 e5 toa7-chiu--nih8.    
U7 thang hun-piat lok8-to5 kui2-na7 khoan2. In long2 u7 nia7 ti7 ka-chiah-teng2. U7 chit8- ho7 u7 nng7 nia7. Chit-e5 nia7 si7 iu5 chhin- chhiuN7 ji7-nng5 chit8-iuN7. Lok8-to5 na7 koe3- ia2 chiu7 chit-e5 nia7 na2-ku2 na2-siau-khi3, in-ui7 si7 na2-chun2 tiau5-ti5 liu5-chun5 thang chiah8 e5 mih8 e5 khoan2.    
Lok8-to5 na7 beh chai3 hoe3 chiu7 u7 kui7-loh8-khi3. I si3-ki-kha kut-lun5 e5 goa7-phoe5 u7 jun7-jun7 e5 mih8 chhin-chhiuN7 jiok8-a2 hou7 i na7 kui7-loh8-khi3 be7-siu7--tioh8 hai7.    
Be2 be7-tit koe3 soa-bok8 in-ui7 i-e5 kha-te5 e7 lap-loh8 soa. Lok8-to5 e5 kha-boe2 si7 pun cho3 nng7-peng5, iah8 ti7 i-e5 kha-chiuN2 u7 khoah e5 jun7 jiok8-tiam7 hou7 i-e5 kha khah be7 lap-loh8-khi3 ti7 soa-lai7.    
Lok8-to5 e5 phiN7-khang-khau2 e7 koaiN-tit, chiu7 soa na7 teh poe-lai5 poe-khi3 long2 be7 jip8 ti7 phiN7-lai7.    
Lang5 u7 tok8-tok8 chit8-e5 tou7. I sou2 chiah8 e5 mih8 si7 liam5-piN7 pou7 ti7 chhui3--nih8, chiu7 loh8 jip8 tou7, sun7-soa3 jip8 ti7 tng5--nih8. Hoan- chhau2 e5 siu3 (na2-chhin-chhiuN7 gu5, iuN5, lok8- tou5, hit-ho7) si7 koh-iuN7. In khah-siong5 u7 si3 e5 tou7, chiong5-tiong thang hun-piat  
siang-thau5.  Chit8-thau5 u7 nng7-e5 tou7, si7 siu7-lap8 sou2 chiah8 e5 mih8--e5 (ho7-cho3 te7-1, te7-2 e5 tou7), koh chit8-thau5 u7 nng7-e5 tou7, si7 choan5-chu2 siau-hoa3 sou2-chiah8 e5 mih8--e5  (ho7-cho3 te7-3, te7 4 e5 tou7).  Hoan-chhau2 e5 siu3 sou2 chiah8 e5 chhau2 chek-si5 tui3 chhau2- kng2 loh8-khi3 jip8 siu7-lap8 hi2 nng7 e5 tou7, lian5- au7 kau3 siu3 chiah8-pa2 chiu7 hit-e5 chiam7- chek e5 chhau2 u7 koh-chai3 tui3 chhau2-kng2 khi2-lai5 jip8 chhui3 hou7 siu3 pou7-iu3.  Pou7-iu3 beng5-pek8 chiu7 te7-ji7-pai2 u7 loh8 chhau2-kng2 jip8 ti7 hit-thau5 siau-hoa3 teng2-bin7 e5 tou7, soa3-jip8 e7-bin7 e5 tou7.  Boe2-au7 u7 jip8 tng5--nih8. Chiau3 Tiong-kok lang5 khah-siong5 ho7, te7-1 tou7 kio3-cho3 Toa7-tou7, te7-2 kio3-cho3 Phang- siu7-tou7, te7-3 kio3-cho3 Chhek-a2-tou7 a2-si7 Hou7- soaN3-tou7, te7-4 kio3-cho3 Hou5-lou5-tou7 a2-si7 Peh8- tou7. Ti7 lok8-to5 siu7-lap8 e5 tou7-bah u7 leng7-goa7 chui2-te7-a2, hou7 hit-e5 cheng-siN thang chun5-khng3 chui2 cho3 koe3 soa-bok8 e5 lou7-eng7. U7-si5 lang5 sou2 toa3-khi3 e5 chui2 long2 lim- liau2 chiu7 kou-put-chiong tioh8 thai5 lok8-to5 chiah8 tou7 liu5-chun5 e5 chui2 bian2-tit chhui3- ta si2.    
Lok8-to5 e5 leng lang5 siong5-siong5 u7 lim, iah8 i-e5 mng5 lang5 u7 chit cho3 pou2.    
In-ui7 soa-bok8 si7 khah kou-so3 chho2-bok8 si7 kek8-khoeh, iah8 sou2 u7-e5 si7 ta-teng7, m7- ku2 chiah-e5 mih8 lok8-to5 hoaN-hi2 chiah8. Sui-jian5 si7 chhi3 khiok iah8 bo5 kiaN lai5 chiah8.    
Lok8-to5 e5 khui3-lat8 si7 toa7. I ti7 chit8- jit8 e5 tiong-kan e7 poe7 500 goa7 kin 7,8 phou3-lou7 e5 hng7, iah8 e7 kiaN5 3,4,5 jit8 long2 m7-bian2 lim-chui2.  Siang7-ho2 e5 lok8-to5 e7 hou7 chit8-lang5 lai5 khia5 chiu7 e7 tit8-tit8 kiaN5 oa2 30 phou3-lou7, m7-sai2 theng5-khun3.    
Lun7-kau3 lok8-to5 e5 seng3-cheng5 lang5 kong2 bo5 saN-tang5. U7 lang5 o-lo2 i gau5- sun7, iah8 u7 pat8-lang5 hiam5 i gu5-chhun2, au3- tu7-tu7, kap ti3-hin7. Phi3-ju7 lang5 tioh8 cho3- kang kap siu7 khoan2-thai7 chhin-chhiuN7 lok8-to5 chit8-iuN7, liong7-pit i-e5 seng3-cheng5 e7 pi2 lok8-to5 khah m7-ho2.    
Seng3-chheh ti7 kui2-na7 sou2-chai7 u7 ki3-chai3 lok8-to5 e5 mia5, chiong5-tiong thang khoaN3- kiN3 Chhong3-se3-ki3 12:14, Iok-pek 1:3, kap Ma2-kho2 1:6.  
 (Tai5- lam5 Hu2-siaN5 kau3-hoe7-po3 te7 104 koan3,1893 ni5 12 geh8) 
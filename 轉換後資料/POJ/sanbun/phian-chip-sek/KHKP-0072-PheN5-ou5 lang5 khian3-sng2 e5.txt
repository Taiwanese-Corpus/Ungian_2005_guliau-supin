
PheN5-ou5 lang5 khian3-sng2 e5 toa7 lian5-lui7
Chit-e5 PheN5-ou5 si7 phu5-su7, si3-bin7 long2 u7 hai2 ui5--teh, u7 che7-che7 chun5-chiah teh  ong2-lai5.  Tai5-oan5 u7 ke3 che7-che7 hoan7-lang5 lai5 ti7 chit-e5 sou2-chai7, chhin-chhiuN7  kek koe3-chui2 chit8-iuN7, ia7 u7 chheN-hoan-a2 ke3 lai5 ti7-chia.  Na7-si7 chiah-e5 hoan7- lang5 ti7-chia long2 be7 kan-khou2, in-ui7 lnog2 bo5 pak8--i, ia7 bo5 lian7--i, tak8-jit8 ia7 u7  thang chhut--lai5 be2-be7; chong2-si7 na7 beh chhut--lai5 be2-be7 e5 si5, tioh8 nia2 chit8-ki  chhiam tng5 u7 saN-chhioh-ji7, khoah u7 lak8-chhun3, tiong-kan long2 u7 sia2-ji7.  Chai7 ti7 kin-ni5 e5 ni5-tang, chiau3 lang5 kong2 u7 beh ka-poe7 ho2-siu, an2-ni m7-na7 khah-che7  chun5-chiah ong2-lai5 be2-be7, kho2-sioh ia7 u7 hit-ho7 chhng2-khang e5 lang5, ka2-chia3  sin5-ui, lai5 koai2-phian3 PheN5-ou5 lang5 e5 chiN5-gin5.  Chiu7-si7 saN-kap ke3-bou5, chiong in  Lam5-kun-sin ong5-lai5, eng7 toa7 chiah e5 tho2-hi5 chun5 chai3-lai5 PheN5-ou5 iu5-su7.  Na7  kau3 hit sou2-chai7, lang5 na7 ai3 chhiaN2 in e5 ong5-ia5 chiuN7 keng-bio7 lai5 gia5 iu5-keng2,  chiu7 tioh8 gin5 hou7--i, chiah beh hou7 in chhiaN2 khi2--lai5 gia5; han7-tiaN7 khoaN3 beh  chhiaN2 kui2-jit8, tai7-iok chit8-jit8 tioh8 chap8- sou2 khou hou7 in.  Chhin-chhiuN7 Ma2-keng  ka7 i chhiaN2 khi2--lai5, gia5 saN-jit8 saN-chap8 khou ka7 i chhiaN2.  Chiong5-tiong lai5 chit  PheN5-ou5 than3 u7 chiaN5-pah khou.  M7-na7 an2-ni lai5 phah-phian3 PheN5-ou5 lang5 e5 chiN5- gin5 na7-tiaN7, koh thong chiah-e5 hoan7-lang5 beh chai3 in chau2 to3-khi3 Tai5-oan5.  
Ti7 7 goeh8 chhe 9 mi5, ong5-chun5 e5 tang2-su7 siN3 Ong5 mia5 Jim7-ku3, thong si3-mia5 hoan7, chai3 kau3 Tai5-oan5 iok gin5 200 khou, si5-ki5 tiaN7-tioh8, Ong5 Jim7-kui3 ka7 in ba7 Peh- tau3 Chian5-tai7 e5 chun5 beh chai3 in khi3.  Chong2-si7 Ong5 Jim7-kui3 u7 phian3 Chian5-tai7, kong2, Chit si3 lang5 si7 goa2 peng5-iu2, ti7-chia ui7 cha-bou2 su7, na7 kin-me5 khui chun5 chiu7 beh thiap i ji7-chap8 khou.  Kau3 hit me5 chiong-kin7 si3 keN, chit si3 mia5 hoan7 chiu7 iah-khang chau2 chhut--lai5.  Chong2-si7 chit keng kaN, u7 koaiN ji7-chap8 goa7 lang5, sou2-i2 ki5-u5--e5 khoaN3-kiN3 in chau2 chhut--khi3, chiu7 ji7-chap8-ji7 lang5 ia7 long2 soa3 chau2 chhut--khi3, khi3 ong5-chun5- lai7; na7-si7 Chian5-tai7 khoaN3-kiN3 chiah-che7 ang5, chiu7 ian5-chhian5 poe2-hoe7.  KaN-lai7 iau2 u7 nng7-e5 chheN-hoan-a2 teh khun3, bo5 loa7-ku2 khun3-chheN2, hut-jian5 khoaN3-kiN3 long2 bo5 lang5 ti7-teh, chiu7 hoah-hiam3 kong2, Hoan7-lang5 long2 chau2 liau2-liau2 lah.   Lang5 liam5-piN chiu7  
tui-jiok kau3; chiu7 chiong nng7-chiah chun5 e5 lang5 kap hoan7-lang5 long2 liah8-khi3; thiN-kng soa3 hong chun5, ong5-ia5 chun5 e5 toa7 ia7 soa3 ka7 i chhoah khi2--lai5.  
Khah e7-pou Sam-hu2 che7-tng5 sim2-mng7, Tan5 Chian5 kap Ong5 Jim7-kui3 keng-lai7 keng-khi3, Ong5 Jim7-kui3 ia7 u7 jin7 si7 i thong-ong2--e5, kong2, Toa7 Lo2-ia5 li2 na7 in-tian2 goa2, ong5-ia5 kong2, tek-khak e7 po2-pi3 li2.  Sam-hu2 kong2, li2 teh kong2 sim2-mih8 gong7-oe7, chiu7 hoah phah, phah u7 nng7-saN-pah e7, kau3 lau5-hoeh, phah- mng7 liau2, ong5-chun5 3 lang5 siu-kaN, Peh- tau3 chun5 Tan5 Chian5 chit8-lang5 siu-kaN, i5--chiaN2 hoe2-ki3 long2 koh pang3-khi3.  Kau3 chap8-saN e5-hng Ong5 Jim7-kui3 u7 chhoah tng7 kha-khau3 chhiu2-khau3, thiah chhu3- hia7-khang chau2 chhut--lai5, kou3 kaN e5 lang5 chai chheN2 hoah kiu3, cheng3-lang5 chiu7 tui-kau3 toa7 ke-lou7, koh liah8--tioh8, thoa jip8 ge5-lai7.  Ji7-ia5 chiu7 phah-mng7 sim2-mih8 lang5 kah li2 chau2.  Ong5 Jim7-kui3 in3 kong2, Chit8-e5 ou-ou--e5 kio3 goa2 chau2.  Ji7-ia5 kong2, Na7-si7 an2-ni-siN, chaiN2-iuN7 bo5 chhoa7 li2 chau2 li7?  TaN si7 ong5-ia5 kio3 goa2 phah li2, sou2-i2 phah kau3 put-chi2 siong- tiong7.  Kau3-taN iau2-boe7 pang3; u7 lang5 kong2 beh ke3-khi3 Tai5-pak-hu2, u7 lang5 kong2 beh thai5.  
Hian7-chai7 ong5-ia5 ti7 Ma2-keng e5 ong5-ia5-keng kui2-na7 goeh8-jit8, ia7 long2 m7-bian2  poaN3-e5-iN5 hou7 i, ia7 pat8 sou2-chai7 bo5 beh chhiaN2 i khi3 iu5-keng2.  Hit-chiah ong5-ia5- chun5 iau2-ku2 ti7 hai2-kiN5 phak8 kau3 beh hai7--khi3, kho2-sioh u7-si5 iau2-ku2 u7 lang5 khi3  teh sio kim pai3-kui7.  
(Tai5-lam5 Hu2-siaN5 Kau3-hoe7-po3 te7 72 tiuN, 1891 ni5 5 geh8) 
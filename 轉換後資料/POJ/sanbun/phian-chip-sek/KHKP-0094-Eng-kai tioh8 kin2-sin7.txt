ENG-KAI TIOH8 KIN2-SIN7.
U7 chit8-e5 hu7-jin5-lang5, mia5-cho3 Khin5-ai3-chim2, bo5-ta5-oa5 tioh8 khi3 hng5--nih8 pe5 chhau2.  I u7 chit8-e5 kiaN2 kio3-cho3 Khun3-a2.  In-ui7 hit-e5 gin2-na2 si7 se3-han3 be7-tit ka7 i pang3 ti7 chhu3--nih8, sou2-i2 tioh8 toa3 i cho3-hoe2 khi3.  Tng-teh cho3 kang e5 si5 tu2-tioh8  Khun5-a2 ia3-sian7 ai3 khun3, chiu7 ka7 i he7 ti7 chhau2--nih8, koh chiong hou7-soaN3 khoa3-teh ka7 i jia.  Khin5-ai3-chim2 teh khin5-khin5 cho3 kang, iau2-ku2 it-tioh8 kiaN2, sou2-i2 chiap8-chiap8 oat8-thau5 teh khoaN3 i u7 un2-tang3 a2-bo5.  
Chit-e5 hu7-jin5-lang5 u7 chit8-chiah kau2, ho7-cho3 Hoe-a2, si7 put-chi2 u7 lou7-eng7 e5 cheng-seN.  Hoe-a2 chiau3-kou3 i.  Ti7 Khun3-a2 sin-piN u7 chit8-pau kan- niu5.  Hoe-a2 ia7 chiau3-kou3, long2 bo5 tham-sim beh oa2-khi3 chiah8.  
Hit-si5 si7 ho2-thiN, sou2-i2 chiau2-a2 kap boe2-iah8 ti7 poaN3-khong-tiong poe-lai5 poe-khi3.  
Hng5--nih8 e5 au7-bin7 u7 chit8-keng le2-pai3-tng5 chiu7-si7 hu7-jin5-lang5 kap gin2-na2 tu2-tioh8 Le2-pai3-jit8 u7 jip8-khi3 siu2 le2-pai3.  
Lan2 tai7-ke tioh8 oh8 Khin3-ai3-chim2 e5 khoan2-sit; iah8 tioh8 chiau3 Hoe-a2 e5 bou5-iuN7 lai5 gau5 kin2-sin7.
(Tai5-lam5 Hu2-siaN5 Kau3-hoe7-po3 te7 94 koan3, 1893 ni5 2 geh8) 
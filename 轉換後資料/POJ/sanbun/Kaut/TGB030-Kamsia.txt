Kam2-sia7
Kaut

Kin-a2-jit8 kang7-khoan2 chiok cha2 tio7 khi2--lai5, khoaN3-tioh8 hoaiN5-koah ti7 Tiong-iong SoaN-meh8 teng2-thau5 e5 thiN-chhiN, sim-lai7 kam2-kak chiaN5 song2-khoai3.

Ti7 Tai5-oan5 chit-te3 tiat8-piat8 e5 sou2-chai7, u7 chhiau-koe3 400 tang e5 khou2-lan7 kap bak8-sai2, ma7 u7 Siong7-te3 su3 hou7 lan2 siong7-kai3 sui2 e5 keng2-ti3.

Chhiau-oat8 si2, tio7-si7 seN; chi2-u7 seN, chiah u7 hoat-tou7 khoaN3-tioh8 Siong7-te3 e5 se3-kai3.

Lan2 eng3-kai hoaN-hi2, in-ui7 Siong7-te3 phai3 hou7 lan2 chiaN5 che7 khou2-lan7: hou7 lan2 in-ui7 bo5 kok e5 ian5-kou3 lai5 siu7-lan7; hou7 lan2 in-ui7 kiaN-hiaN5 nng2-jiok8 lai5 siu7-lan7; hou7 lan2 in-ui7 chu7-su chu7-li7 lai5 siu7-lan7, lan2 eng3-kai kam2-sia7, kam2-sia7 Siong7-te3 hou7 hiah-e5 ui7-tioh8 kong-gi7 si2--khi3 e5 lang5 oah8--khi2-lai5: hou7 Long5-bin5 Chou-hap8 e5 seng5-oan5 oah8--khi2-lai5; hou7 Tai5-oan5 Kiong7-san2-tong2 e5 tong2-oan5 oah8--khi2-lai5; hou7 228 hoan2-khong3 e5 leng5-hun5 oah8--khi2-lai5.

Sou2-i2, goa2 e5 sim beh poe jip8-khi3 Tiong-iong SoaN-meh8 lai7-te2, kap Bunun e5 chui-na(mama) lim-chiu2, lim kah chiaN5-cho3 1-e5 sin e5 Tai5-oan5-lang5 chiah beh tng2--lai5.

Niu5 Tim5 Sian-seN Sio2-toan7
Sian-seN si7 siok8 Chiang-hoa3 Kau3-hoe7 Siu3-chui2 chng e5 lang5.  Chhut-si3 ti7 Beng5- ti7 11 ni5.  Lau7-pe7 si7 choh-sit lang5, sou2-i2 Sian-seN chu7-se3 ia7 si7 choh-sit, m7 bat  thak8 chheh.  Kau3 16 hoe3 e5 si5 tit-tioh8 to7- li2, si7 in-ui7 sit-tiuN5 kap sin3 Chu2 e5 lang5 e5  sit-tiuN5 cho3 hoe2; tui3 an2-ni thiaN-tioh8 Ki-tok e5 hok-im chiu7 hoan2-hoe2 lai5 pai3  Siong7-te3.  Ji7-chap8 hoe3 jip8 Kau3-hoe7, 21 hoe3 chhoa7 Sian-seN-niu5.  Ti7 kau3-hoe7 put- chi2 jiat8-sim, soa3 hou7 hoe7-iu2 keng2 i tng tiuN2-lo2 e5 chit.  
Au7-lai5 lang5 khoaN3 i chin oah8-tang7, chiu7 ki2-chian3 i jip8 Toa7-oh8.  Ti7 oh8-lai7 siu7 ka3-si7 3 ni5 chiu7 chhut lai5 cho3 Oan5-li2 ke kau3-hoe7 thoan5 to7-li2 kap ka3 oh8 e5 kang chit8 ni5 ku2; ia7 put-chi2 u7 li7-ek kau3-hoe7 kap hia e5 hak8-seng-a2.  Chu7 koh jip8 Toa7-oh8 chit8 ni5 ku2, chiah chut-giap8 khi3 cho3 KheN-khau2 kau3-hoe7 e5 Sian-seN.  Toa3 hia ni5 poaN3 ku2 chiu7 jiam2-tioh8 hi3-peN7, chiah8 ioh8 bo5 saN2 kong-hau7.  Kau3-su7-hoe7 phai3 i khi3 toa3 Lok8-kang2, si7 hai2-khau2 e5 sou2-chai7; in-ui7 teh ng3-bang7 i e5 peN7 e7 ho2; chong2-si7 peN7-se3 na2 siong-tiong7, chiu7 chiam7-si5 theng5 kang tng2-khi3.  
Kau3 kin-ni5 2 goeh8 23 ho7 chiu7 hou7 Chu2 tiau3 to3-khi3.  TaN i thoat-li7 se3-kan e5 kan- khou2, thang kap Chu2 saN-kiN3; m7-ku2 i u7 saN e5 gin2-a2 iau2 se3-han3, Sian-seN-niu5 beh kaN5 kau3 toa7, chin-chiaN3 si7 ui5-lan5.  TaN chhiaN2 khoaN3 po3 e5 lang5 the3 in ki5-to2  Siong7-te3, hou7 hiah e5 gin2-a2 kau3 toa7-han3 e7 tit cho3 I e5 kng-teng. 
(Tai5-lam5 Kau3-hoe7-po3 te7 290 koan3, 1909 ni5 5 geh8)
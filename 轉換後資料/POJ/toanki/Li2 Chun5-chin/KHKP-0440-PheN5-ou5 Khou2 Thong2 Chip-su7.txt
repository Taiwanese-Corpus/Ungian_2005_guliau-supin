PheN5-ou5 Khou2 Thong2 Chip-su7
Li2 Chun5-chiu  
Thong2-peh si7 siok8 Sai-su7 e5 kau3-hoe7, 1902 ni5 siu7 se2-le2, kin-ni5 siu7 keng2 cho3 chip-su7.  Tui3 jip8 kau3-hoe7 liau2-au7, jiat8-sim pai3 Siong7-te3, khin5-siu2 seng3-jit8.  Sui-jian5 tui2-tioh8 chin-che7 e5 khun2-tiok8 ia7 bo5 loe2-chi3;U7-si5 hi5 liah8-liah8 hou7 se3-siok8 lang5 chhiuN2-chhiuN2-khi3 ia7 bo5 beh kap lang5 ke3-kau3, cho3 lang5 chin chhin-chhiat, chhu3-piN lang5-lang5 ho2; chin-chiaN3 si7 chin e5 Ki-tok-tou5.  Sai-su7 e5 kau3-hoe7 long2 si7 oa2-kho3 i chit8 lang5 teh liau7-li2 siat-hoat, pun2-sin chin kam-goan7 cho3 chu2-li2, chio lang5 lai5 le2-pai3; chin-chiaN3 si7 Sai-su7 kau3-hoe7 e5 kng-teng.
TaN bo5 lah!  Chap8 goeh8 7 jit8, chiu7 hou7 Chu2 tiau3 i li7-khui se3-kan, hiong2-siu7 51 hoe3.  Long2-chong2 phoaN3-piN7 20 goa7 jit ku2, 10 goa7 jit8 be7 kong2-oe7.  Ti7 teh-beh si2 e5 si5, iau2 e7 khui-chhu3 khou2-khng3 hoe7-iu2 tioh8 jiat8-sim pai3 Siong7-te3, tioh8 u7 ti3-sek.  Chhu3-piN thiaN-tioh8 i si2, tak8 lang5 bo5 m7 thou2-khui3 lau5 bak8-sai2 kong2, Kho2-sioh ah, bo5 chhai2 chit e5 lang5; an2-ni chiu7 thang chai i cho3 lang5 tek-khak si7 chin bo5-taN2-kin2.  Chong2-si7 u7 chit8 hang7 thang an-ui3 lan2 e5 sim,chiu7 si7 I u7 jiat8-sim pai3 Siong7-te3,tek-khah tit-tioh8 Chu2 siuN2-su3 I toa7 peng5-an khoai3-lok8 e5 sou2-chai7ã€‚U7 chit8 hang7 thang hoan5-lo2, chiu7-si7 i e5 kiaN2-ji5 iau2 se3-han3, to7-li2 bo5 sim2-mih8 e7 beng5-pek8, koh kan-ta 2 hou7 chhap-chap8 ti7 se3-siok8 lang5 e5 tiong-kan, kiaN-liau2 e7 khah loe2-chi3.  ChhiaN2 khoaN3 Po3 e5 hiaN-che2 the3 in chit8 ke ki5-to2.
(Tai5-oan5 Kau3-hoe7-po3 te7 440 koan3, 1921 ni5 11 geh8) 

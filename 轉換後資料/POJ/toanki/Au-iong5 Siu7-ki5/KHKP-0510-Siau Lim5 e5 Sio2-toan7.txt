Siau Lim5 e5 Sio2-toan7
(Chhau2-tun thau5-chit8-e5 Sin3-tou5)
Au-iong5 Siu7-ki5
Ti7 1899 ni5, ku7-lek8 3 goeh8-kan, Lim5-chek koaN7 koa2 choa2-liau5 bah khi3 Lam5-tau5 kui3-bong7, tou5-tiong khoaN3-kiN3 chit8-e5 Lau7-hoe3-a2, chhiu2 koaN7 tang5-lo5, kha0ciah-phiaN chhah chhiu7-pha, in-ui7 si7 joah8-thiN, kong3-lo5 teh liam7, taN2-pan7 koai3-chong7, giau5-gi5 ti7-teh chhiaN2 sin5; na7 beh chhiaN2 sin5, thai3 bo5 theh8 kim-hiuN choa2-chek? Ki5-koai3!  Kin7-a2 chioh mng7, “Lau7-hiaN si7 teh chhiaN2 sin5 mah?”  I in3, kong2, Hiau3! Goa2 si7 teh chhiaN2 Oah8-sin5 , po3 lang5 chai lang5 si7 chit8-e5 Oah8-sin5 e5 kiaN2”(po2-poe3 e5 oe7).  Lim5-chek kong2, “An2-ni lai5 goan2 Chhau2-tun kong2.”
Si3-goeh8 chhe-it chit-e5 Lau7-hoe3-a2 ko2-jian5 lai5.  Chhe-peh Ng5 Ou-phoe5 TiuN2-lo2 chiap-soa3 lai5, na2 thiaN na2 u7 khi3-bi7, chiu7 sin3 Chu2, chiong chhak8-le5 e5 sai-hu7-keng cho3 le2-pai3-tng5.  O5--ho3!  Hai7-lah!  Kiu5-siu5-chia2 lai5 lah! Tui3 chhu3-cheng5 koe3 e5 lang5 teh chhoh; chhut-mng5 tu2-tioh8 chhin-iu2, mng7 in, bo5 hoe5-tap; hou7 tai7-jin5 kio3 khi3 phah nng7 pai2, sin3 Ia5-sou kiam2 chhau3-lang5, liah8 thang5 teh ngiauh8.  Sim2-mih8 thang siu7 an-ui3?  Kiu3-chu2 an-ui3 e5 siaN kong2, “Ui7-tioh8 goa2, lang5 chiah le2-me7 lin2.... chiu7 u7 hok-khi3”(Ma2-thai3 5:11).  Sin3-giong2 chin kian-kou3.  Ti7 1907 ni5 6 goeh8 2 jit8 ciu7-kinL7im Hak8-kiong bok8-su nia2 Se2-le2.  Kin-ni5-lai7 giok8-the2 soe-jiok8, pun2-ni5 6 goeh8 30 ho7, koe-seng kap Chu2 cho3-hoe2 toa3.  “Thian-tong5 long2 bo5 khou2-lan7, eng2-oah8 bo5 si2.”  Ho2-lah! Hiong2-siu7 70 hoe3, ui5-chok8 chap8-goa7 lang5, kiu5 Siong7-te3 hou7 in chiap-siok8 Leng7-sian-jin5 e5 kha-pou7 kau3-hoe7.
Kam2-siong2 nng7 hang7:
1.Mia5-siaN m7-si7 tiau5-kou3-i3 kiu5--e5.  KoaN7 tang5-lo5 e5 Lau7-hoe3-a2, goan5-lai5 si7 siaN2-lang5?  Na7 beh kongl2ang kaN2 che7-che7 lang5 m7-bat, na7 beh kong2 mia5 ; un2-tangkhah3-ce7 lang5 chai, chiu7-si7 hit e5 “Gou7-jit8 be7 te5-khou, lak8-jit8 kong2 Ia5-sou.”  Chiang-hoa3 Khou2 Chin3-peh lah!  I po3-iong5 Ia5-sou e5 mia5, Ia5-sou lau5 i e mia5 hou7 lang5 ki3-liam7.
2. Chin7-tiong toe3 Chu2 e5 ka3-si7.  Lek8-tai7 sin3-tou5, siu7-thai5--e5, jip8 sai-hiat8, lo8 hoe2-lou5, pi7 koaN2-tiok8, phoah chhou, kong3, me7.  Hui K-tok kau3 na7 toa7 sit8-hian7, beh an3-choaN2? Kho2-lin5 Chi-na2 sin3-tou5.  Kiam2-chhai2 si7 Chu2 tek8-che3 po2-kui3 kun-khi3.  Lim5-chek chin7-tiong koe3-liau2 kho2-keng3, goa2 hian7-chai7 beh keng-koe3, kin2-sin7 lah?
(Tai5-oan5 Kau3-hoe7-po3 te7 510 koan3, 1927 ni5 9 geh8)

KhoaN3 Jit8-chhut
        Teng Lian5-chong

Soat--a chio Chong--a beh khi3 A-li2-san hiang2-siu7 chit8-e7-a2 sim-na5-ek8, kong2 hiah e5 "Hun to cheng" si7 goa7 ho2 tu2 goa7 ho2--leh! Iah8 phah-sng3 keh-jit8 thau3-cha2 beh khi3 khoaN3 jit8-chhut. Chong--a siuN7 kong2 ang-a2-bou2 kiat-hun chiah ku2, lai5 A-li2-san tou7-ka2 ma7 si7 eng3-kai. Nng7 lang5 chiu7 hoaN-hoaN-hi2-hi2 chiuN7 A-li2-san, koh chai3 chit8-pai2 e5 bit8-goat8 li2-heng5--louh! Sim-na5-ek8 sit8-chai7 si7 chin-chan2, m7-ku2 khoaN3 jit8-chhut soa3 lai5 khoaN3-tioh8 chit8-liap8 chin chhak8-bak8 e5 jit8-thau5, kui-e5 "Lou7-ban2-tit8-khoh" e5 khi3-hun long2 pho3-hai7 liau2-liau2! Tai7-chi3 thai2 e7 an2-ni? 
	
Na7-si7 beh khoaN3 jit8-chhut a2-si7 beh khoaN3 jit8-loh8, sit8-chai7 si7 khi3 hai2-piN khoaN3, khah e7 chiau5-chng5 . Thau3-cha2 thiN tu2-tu2-a2 phah-phu2-kng e5 si5, tiam3 hai2-piN hiong3 tang-hng khoaN3--khi3. Ti7 iau5-oan2 thiN-piN e5 peh8-hun5, tui3 i e5 pak-tou2-kha tauh8-tauh8-a2 e7 hian2-chhut am3-ang5, chu-ang5 e5 chhai2-ha5. Chit-tiap8 ti7 hai2-bin7 iah8 e7 tauh8-tauh8 phu5-chhut jit8-thau5, i tui3 chit8 bai5-bai5-a2 kau3 poaN3-iN5, kau3 choan5-iN5, choe3-au7 thiau3-chhut hai2-bin7. I e5 sek-chui2 ma7-si7 ui3 am3-ang5 kau3 chu-ang5 teh pian3-oaN7. Li2 oe7-tit-thang khoaN3 tioh8 chit8-liap8 iN5-kun3-kun3 koh ang5-chu-chu e5 jit8-thau5 ban7-ban7-a2 phu5-seng, hai2-bin7 iah8 e7 hoan2-sia7 jiu5-nng2 ng5-ang5 e5 kong-chhai2, kap thiN-piN e5 chhai2-ha5 chiaN5-cho3 chit8-pak hou7 lang5 kam2-tong7 e5 tou5-ui7. Che chiu7-si7 chiaN3-kang2 e5 jit8-chhut, m7-ku2 A-li2-san teng2 sou2 khoaN3--tioh8..e5 thai2 e7 kap hai2-piN khoaN3..e5 cheng-chha hiah-nih8 che7?
    	  ti7  
                      khong-khi3
                       tit8-sia7 e5 kng
 chiat-sia7 e5 kng
O
  Chui2                         B 

                   tou5-ji7                 A 
	Kiah8 chit8 ki ti7, ka7 i chhah jip8 te2 chui2 e5 oaN2 lai7. AN3 thau5 chim-chiok khoaN3 mai7--leh. Hit ki ti7 si7 m7-si7 chhin-chhiuN7 tng7-choe3 nng7-chat? Chit khoan2 hian7-siong7 ho7-cho3 kng e5 chiat-sia7 (refraction). Chiu7-si7 kng thong-koe3 bo5 kang7-khoan2 e5 thau3-beng5 but8-chit, kng e7 kai2-pian3 i e5 hong-hiong3. Na7-si7 kng ui3 khong-khi3 thong-koe3 chui2, chiu7 e7 chhin-chhiuN7 tou5-it an2-ni. 
     kng
               khong-khi3

 chui2


       chiat-sia7 e5 kng
         tou5-it
	Kok-chiong2 thau3-beng5 but8-chit long2 ho7-cho3 kng e5 kai3-chit (medium), mui2 chit8 chiong2 kai3-chit tui3 kng e5 chiat-sia7-lut8(index of refraction) ia7 long2 bo5 sio-siang7. Chui2..e5 pi2 khong-khi3..e5 khah toa7, sou2-i2 kng ui3 khong-khi3 chng3-jip8 chui2 lai7, chiat-sia7 e5 kng chiu7 phian li7 chui2-bin7, chhin-chhiuN7 tou5-it. Hoan2 to3-tng2, na7-si7 kng ui3 chui2 lai7 chng3-jip8 khong-khi3, chiat-sia7 e5 kng chiu7 phian oa2 chui2-bin7. Chhin-chhiuN7 tou5-ji7, ti7-boe2(chu3:ti7 e5 boe2-liu) A sou2 hoan2-sia7 chhut--lai5 e5 kng, chit8 choa7 si7 tit8-tit8 sia7 chhut chui2-bin7, koh leng7-goa7 chit8 choa7 si7 ui3 A kau3 O chiah chiat-sia7 chhut--lai5, i phian oa2 chui2-bin7, sou2-i2 khoaN3--khi2--lai5 ti7-boe2 chiu7 ti7 B e5 sou2-chai7. Iah8 chiu7 si7 lan2 tiaN7-tiaN7 kam2-kak ti7 chhin-chhiuN7 at-chih8 tng7-choe3 nng7-chat e5 in-toaN. TaN kau3-chia, li2 na7 kam2-kak bu7-sa3-sa3, chhiaN2 li2 kiah8 ti7 phang5 oaN2 cho3 chit e5 sit8-giam7 ka7 khoaN3 mai7--leh!
Chit-ma2 beh lai5 kong2 jit8-chhut e5 tai7-chi3. Ti7 lan2 Te7-kiu5 e5 teng2-bin7 u7 chit8 e5 kau7-kau7-kau7 e5 tai7-khi3-chan3, na7-si7 i e5 bit8-tou7 ju2 oa2 te7-bin7 chiu7 ju2 toa7. Kng thong koe3 tai7-khi3-chan3 kau3 lan2 e5 bak8-chiu, si7 thong koe3 chit8 e5 bit8-tou7 it-tit8 teh pian3 kau7 e5 thau3-beng5 but8-chit, sou2-i2 e7 san2-seng chiat-sia7 e5 hian7-siong7. Chhin-chhiuN7 tou5-saN(ka7 jit8-thau5 oe7 se3-liap8 koh oa2 te7-kiu5 si7 an2-ni khah ho2 soeh-beng5), ui3 jit8-thau5 sou2 hoat--chhut--lai5 e5 kng, thau5-khi2-seng si7 tit8-soaN3 teh kiaN5, tan2 oa2-kin7 te7-kiu5 e5 si5, in-ui7 chiat-sia7 hou7 i chian5-chin3 e5 hong-hiong3 kai2-pian3. Ju2 oa2 te7-bin7, oan-khiau chiu7  
                        
                   hai2-piN khoaN3-tioh8 e5 jit8-thau5
           A                        hai2-peN5-bin7                     
 Te7-kiu5                             chiat-sia7 e5 kng
                                              
jit8-thau5
                                         
 tou5-saN
ju2 li7-hai7. Tan2 i thoan5 hou7 te7-bin7 e5 lang5 A, A sou2 khoaN3--tioh8 e5 jit8-thau5 si7 ti7 hai2-peN5-bin7 teng2, ia7 chiu7-si7 thau5-cheng5 kong2..e5, jit8-thau5 taN5 chiah phu5-chhut hai2-bin7 na7-tiaN7. Chit-tiap8 jit8-thau5 chin-chiaN3 e5 ui7-ti3 si7 ti7 hai2-peN5-bin7 e7-kha. Si7 sim2-mih8 in-toaN hou7 jit8-thau5 khoaN3--khi2--lai5 si7 jiu5-nng2 e5 chu-ang5-sek? Jit8-kng si7 ang5-sek, kam-a2-sek, ng5-sek, chheN-sek, na5-sek, tian7-sek kap chi2-sek e5 kok-chiong2 sek kng e5 hok8-hap8-kng (chhiaN2 khoaN3 TOJ te7-chhit-ki5 iu2-koan Keng7 e5 siau7-kai3). Ang5-sek kng e5 pho-tng5 siong7-tng5, boe7 khi3 hou7 tai7-khi3-chan3 e5 khong-khi3 hun-chu2(molecular) san3-sia7(scatter), sou2-i2 i e7-tang3 thong-koe3 tai7-khi3-chan3 kau3 lan2 e5 bak8-chiu, hou7 lan2 khoaN3-tioh8 chu-ang5 e5 sek-chui2. Ti7 chia sun7-soa3 beh po3 hou7 li2 chai-iaN2 si7 chaiN2-iuN7 thiN-teng2 e5 sek-chhai2 si7 na5-sek..e5. In-ui7 na5-sek e5 pho-tng5 tu2-ho2 hou7 khong-khi3 hun-chu2 san3-sia7--khi3. 

	Na7-si7 A-li2-san khoaN3--tioh8 e5 jit8-kng si7 bo5 keng-koe3 chiat-sia7, tit8 chhio7 kau3 gan2-cheng5. Sou2-i2 lan2 e7 kam2-kak kng-iaN7-iaN7, sim7-chi3 e7 chhak8 bak8-chiu, khi3 hou7 i siong--tioh8. A-li2-san si7 chit8 e5 tou7 bit8-goat8 e5 ho2 sou2-chai7, m7-ku2 na7-si7 beh khoaN3 jit8-chhut, it-teng7 ai3 chun2-pi7 chit8 hu3 oe7-tit-thang po2-hou7 bak8-chiu e5 ou-bak8-kiaN3.
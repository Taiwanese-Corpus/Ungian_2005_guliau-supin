Bong2-po3 4 chiu-ni5----sia2 hou7 A-hui7
Toa7-thau5-lian5

Ahui：

Si5-kan koe3 liau2 chiaN5 kin2, Bong2-po3 4-chiu-ni5--a, 3-chiu-ni5 e5 oah8-tang7 ka2-na2 koe3 bo5 joa7 ku2, 1-tang iu7 koh koe3--khi3-a.

I2-keng be7 ki3 te7-1-kaiN3 khi3 Bong2-po3 si7 siaN2-mih si5-chun7, ma7 be7 ki3 te7-1-kaiN3 khoaN3-tioh8 li2 si7 siaN2-mih kam2-kak, kan-taN e7 ki3 na7 si7 u7 khi3 Bong2-po3, li2 long2 chiok bo5-eng5--e5.

Ti7 chia chin3-cheng5, long2 si7 thiaN Abon kap 1-koa2 peng5-iu2 kong2 lin2 e5 cheng5-heng5, chhin-chhiuN7 Chau5- khut ka-pi-tiam3, un-loan2 e5 Bong2-po3, un-jiu5 koh hong- hu3 e5 A-hui7, kou2-chui koh ho2-tau3-tin7 e5 A-jin5...…, na7 si7 thong2-ke3--1-e7, eng3-kai sng3 li2 e5 siau-sit khah che7, than2-peh8-kong2, hou7 goa2 tui3 li2 u7 1-chiong2 chong5-pai3 koh chun-keng3 e5 kam2-cheng5.

Koh lai5, ke3-siok8 thiaN in kong2 li2 e5 siau-sit, ma7 khai-si2 kap li2 chiap- chhiok. Thak8 li2 hit-pun2《愛母語, m7是愛選舉》, khoaN3-tioh8 li2 1-lou7 kiaN5-- lai5 e5 sim-lou7 koe3-teng5 ham7 sim-su7.

Hit-kaiN3 li2 lai5 Hoa-su ian2-kang2, thiaN li2 kong2 chham-u2 Tai5-gi2-bun5 un7-tong7 kap hu7-lu2 un7-tong7 e5 keng-giam7, tui3 li2 e5 liau2-kai2 koh chin3-1-pou7--a, ki5-tiong u7 1-ku3 li2 kong2:「Mai3 hong3-khi3 soeh-hok8 pat8-lang5 e5 ki-hoe7」, hou7 goa2 kam2-siu7 put-chi2-a2 chhim, kap li2, ka2-na2 koh khah oa2--a.

U7 chiaN5 che7 koan-he7 hu7-lu2 un7- tong7 e5 siuN7-hoat siuN beh ka7 li2 chheng2-kau3, ng3-bang7 u7 ki-hoe7 e7-sai2 cho3-hoe2 tho2-lun7.

Goa2 siuN7, Tai5-oan5 e5 hu7-lu2 un7- tong7 it-teng7 e7 khui-tian2 chhut leng7-goa7 1-chiong2 kap choan5 se3-kai3 bo5- kang5 e5 bin7-mau7 ham7 heng5-sek, in-ui7 lan2 ap-pek e5 lai5-goan5 u7 hu7-koan5 the2-che3, chu-pun2 chu2-gi7 kiat-kau3 kap sit8-bin5 thong2-ti7, ti7 chiah-e5 e7-kha, chok8- kun5.bun5-hoa3.gi2-gian5. thoan5-thong2 ham7 hian7-tai7 cha-bou2 gin2-a2 e5 koan-liam7 chha-piat /chhiong-thut8, long2 kiat-kiat cho3 1-tui, lan2 koh u7 thang bu2--leh.

Tak8-e5 lang5 tui3 chit-te3 thou2-te7, chit-e5 se3-kai3 e5 siuN7-hoat ham7 ng3-bang7 long2 bo5-kang5, beh an2-choaN2 kiat-hap8 chiah-e5 lek8-liong7 khi3 kai2-pian3 chit-e5 se3-kai3, si7 goa2 it-tit8 tih siuN7--e5, m7 chai-iaN2 li2 e5 siuN7-hoat siaN2-khoan2?

Chit-cham7-a2 Hoa-lian5 long2 it-tit8 loh8-hou7, thiN-khi3 pian3 kah chiaN5 bo5 un2-teng7 koh leng2, m7-chai Tai5-pak e5 cheng5-heng5 choaN2-iuN7?

21.22 si7「lian5-hap8 ngia5-sin」, ma7 si7 Bong2-po3 4-chiu-ni5 e5 oah8-tang7, chiaN5 phaiN2-se3, oah8-tang7 khi3 chhiong--tioh8, bo5 hoat-tou7 chham-ka, ng3-bang7 kau3-si5 Hoa-lian5 kap Tai5-pak long2 u7 ho2 thiN-khi3.

Koh u7, the3 goa2 kap Sou3-ki a-i5 Ai-sah-chuh --1-e7, goa2 chiaN5 kah-i3--i, chiok chhin-chhiat ma7 chiok un-loan2--e5, chhin-chhiuN7 chhin-lang5 kang7-khoan2, au7-choa7 na7 khi3 Tai5-pak, chiah koh khi3 Bong2-po3 seh8-seh8--leh, ham7 lin2 phah-la7-liang5.

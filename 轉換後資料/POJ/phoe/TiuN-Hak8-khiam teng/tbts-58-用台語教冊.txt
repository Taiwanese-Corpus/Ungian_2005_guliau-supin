《台語網之夢》
用台語教冊
(一)
1998/9/16
Tak8-ke ho2: 
Goa2 lai5 Tai5-tang i2-keng beh 2 le2-pai3--a. Chit le2-pai3 khai-si2 ka3-chheh. Goa2 ka3 Tai5-gi2 Thak8-sia2, Kong2-oe7-kho3 (speaking) kah Sia7-hoe7 Gi2-gian5-hak8. Goa2 tak8-kho3 long2 iong7 Tai5-gi2 ka7 siong7. Goa2 u7 mng7 in thiaN u7 Tai5-gi2 bo5? Mui2 chit8-pan chha-put-to u7 2-3 e5 thiaN bo5 saN2u7 e5. U7 e5 to7 bo5 koh siu goa2 e5 kho3. It-poaNlai5-kong2, hak8-seng tui3 iong7 tai5-gi2 siong7-kho3 long2 chin e7-tang3 chiap-siu. 
Hak8-khiam
 
(二)
1998/9/17
Hak8-khiam hiaN:
 Chin hoaN-hi2 li2 khi3 Tai5-tang su-iN7 thui-kong2 Tai5-gi2 kau3-iok8 Goa2 ma7-si7 Tai5-tang su-iN7 e5 hau7-iu2, phou2-su-kho 13 kai3, kong-goan5 1963 ni5 pit-giap8, goa2 chit-ma2 ti7 Chiong-hoa3-chhi7 toa7-tek kok-sio2 tam-jim7 5 ni5-kip8 e5 chu7-jian5-kho3 kau3-hak8, tui3 hak8-seng tiam2-mia5 si7 long2-iong7 tai5-gi2, siong7-kho3 si7 toa7-pou7-hun7 ma7-si7 iong7 tai5-gi2, hi-bang7 lan2 kiong7-tong5 phah-piaN3, thui-sak tai-gi2. 
Chiong-hoa3 TBTS lian5-gi5-hoe7 lian5-lok8-jin5 
Tan5 Hok-tong5 siong7

(三)
1998/9/17 

An-ne, lan2 chin-chiaN3 long2 si7 kang7-kok--e5, lan2 chong2-si7 pi2 koaN-hong khah cha2 kui2-loh8-pou7, Tai5-gi2 tiam3 hak8-iN7 chiaN5-cho3 kau3-hak8 gi2-gian5, che-si7 tai5-gi2 bo5 "official" chi "beng5", khiok-si7 i2-keng u7 "official" chi "sit8 " e5 khi2-pou7. Ke3-siok8 phah-piaN3! Ai3 piaN3 chiah e7 iaN5 ! 
Heng-chhiong

(四)
1998/9/18

Hok-tong5 hiaN:

Goa2 chim-ma2 tak8-kho3 long2 iong7 Tai5-gi2 ka3.U7 e5 si7 pit-siu e5 kho3-bak8. Na7 u7 lang5 thiaN-bo5 Tai5-gi2--e5, goa2 tioh8 kio3 in tong5-oh8 hoan-ek ah8-si7 chiong tai7-khai3 e5i-su7 kong2 hou7 thiaN. Hoan-ek e5 lang5 seng5-chek8 ka 5 hun. ThiaN bo5 Tai5-gi2 e5 lang5 sit8-chai7 bo5-che7. Mui2 chit-pan chha-put-to 3-4 e5 lang5 nia7-nia7.
 Goa2 kam2-kak iong7 Tai5-gi2 siong7-kho3 hak8-seng bo5 saN2 khun3-lan5. M7-koh ma7 u7  hak8-seng ka7 goa2 kong2 in ai3 seng ka7 Tai5-gi2 hoan-ek cho3 Hoa5-gi2 chiah e7-tang3 liau2-kai2.

Hak8-khiam


(五)
1998/9/18

Hak8-khiam hiaN kap Tak8-ke ho2:

Ti7 hak8-hau7 kong2 Tai5-gi2, kap ka3 Tai5-gi2, siong7 toa7 e5 chou2-lat8 si7 kau3-iok-chia2 (hau7-tiuN2, lau5-su) pun2-sin teh chok-koai3, Kin-ku2 Goa chit-kui2-ni5 e5 keng-giam7, hak8-seng kap ka-tiuN2 long2 m7-bat kong2 m7-ho2, chin kho2-sioh tioh8-si7 bo5 lau5-su beh toe2 goa2 lai5 cho3. Tai7-khai3 si7 bo5-kong koh bo5-li7 e5 koan-he7. ''Iu2-kong bo5-siuN2, phah-phoa3 tioh8-poe5.'' Kau3-iok tong-kiok bo5 kiong5-lek8 thui-sak, siaN2-kaN2 ?

Siau, Lah-jit


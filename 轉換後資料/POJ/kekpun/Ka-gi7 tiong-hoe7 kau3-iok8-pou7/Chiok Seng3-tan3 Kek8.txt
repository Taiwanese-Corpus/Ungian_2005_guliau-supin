Chiok Seng3-tan3 Kek8
KHENG3-CHIOK SENG3-TAN3
布景: Khan kok-ki5, kat-chhai2, chng-thaN7.  Ti7 piN-a u7 chit8-teh se3 toh-a2, toh teng2 u7 le2-mih8 6 pau, kap choe7-choe7 ho2 chiah8-mih8 toh-piN chit8-liau5 i2-a2.  
人物: A. Ki-tok-tou5, i-hok8 phok-sou3 cheng2-kiat.  B. M7 si7 Ki-tok-tou5, hok8-chong khah sui2. ChheN-me5.  Pai2-kha.  Khit-chiah8, hok8-chong bai2-bai2.  
Khai-bou7 cheng5 hoe7-chiong3 che5-chhiuN3 (Holy night). B. choe3-hoe2 chhut-tiuN5, A. phah-chhiu2 chin khoai3 lok8 e5 piau2-cheng5.  B. bok8-beng5 ki5-biau7 m7-chai i3-su3).  
A: Oh! Chin hoaN-hi2, li2 khoaN3 chin lau7-jiat8, li2 khoaN3, che lai7-bin7 sou2 koa3 e5 ang5--e5, ng5--e5, chheN--e5, hiah-che7 e5 mih8-kiaN7.  
B: Li2 si7 teh hoaN-hi2 sim2-mih8, si7 sim2-mih8 lang5 teh cho3 ho2 su7?  Kong2 hou7 goa2 thiaN, goa2 ia7 beh kap li2 hoaN-hi2.  
A: Sim2-mih8 teh choe3 ho2 su7.  
B: M7 si7 choe3 ho2 su7, bo5 siaN2-su7 khan kok-ki5 kat-chhai2, tek-khak si7 sim2-mih8 lang5 teh chiok-siu7.  
A: Chin gau5 chhai, chin gau5 chhai.  
B: Si7 sim2-mih8 lang5 e5 chiok-siu7? 
A: M7 si7 kio3 choe3 chiok-siu7, si7 kio3 choe3 chiok--seng3---tan3.  
B: Chiok--seng3---tan3.  
A: Tioh8 lah, chiok seng3-tan3.  

B: Sim2-mih8 kio3 choe3 chiok seng3-tan3.  
A: Chiok Seng3-tan3 chiu7-si7 Ia5-sou e5 seN-jit8.  
B: Sim2-mih8 Ia5-sou e5 seN-jit8?  
A: Si7 Ia5-sou kang3-seng e5 jit8.  
B: Ia5-sou si7 sim2-mih8 lang5? Lin2 chhu3 e5 lang5 goa2 long2 bat, chaiN2-iuN7 i2-cheng5 long2 m7-bat thiaN-kiN3 kong2.  
A: Chit e5 Ia5-sou, put-tan3 si7 goa2 e5 chhu3 e5 lang5, ia7-si7 lin2 chhu3 e5 lang5.  
B: (kiaN chit8-tio5) Ia5-sou goan2 chhu3 e5 lang5?  Lan2 nng7-ke ia7 m7 si7 kiat-chhin, ia7 m7 si7 u7 sim2-mih8 ian5-kou3, li2 teh kong2 sim2-mih8?  
A: Goa2 mng7 li2, li2 chai "Thian-ha7 it-ka" chit-ku3 oe7 mah?  
B: Chai no7, put-si5 ma7 thiaN lang5 kong2, ma7 kong2 "Si3-hai2 chi-loe7 kai heng-te7."  
A: An2-ni goa2 koh mng7 li2, "thian-ha7 it-ka, si3-hai2 chi loe7 kai heng-te7", na7-si7 an2-ni in e5 lau7-pe7 si7 sim2-mih8 lang5?  
B: (chhiu2 jiau3 thau5-khak) Goa2 m7-chai.  
A: Hou7 li2 chhai khoaN3?  
B: (haiN3 thau5) Chhai be7 tioh8.  
A: Goa2 kong2 hou7 li2 thiaN, chit e5 lau7-pe7 m7 si7 pat8-lang5, chiu7-si7 ThiN-pe7 Siong7-te3, I khoaN3 se3-kan lang5 in-ui7 choe7 siu7 khou2, chiu7 chhe I e5 tok8-siN KiaN2 Ia5-sou  kang3-se3 the3 lang5 siok8 choe7, tu5-khi3 it-chhe3 e5 kan-khou2, kio3 hoan7-na7 sin3 I e5 lang5 long2 tit eng2-seng.  

B: (kiah8-chhiu2 chou2-chi2 kong2) Ban7-chiah ban7-chiah mai3 hou5-tou5, li2 kong2 "Si3-hai2 chi-loe7 kai heng-te7" e5 lau7-pe7, chiu7-si7 ThiN-pe7 Siong7-te3?  
A: Bo5 chho3.  
B: Che ThiN-pe7 Siong7-te3 u7 chit8 e5 tok8-siN KiaN2, chiu7-si7 Ia5-sou.  
A: Bo5 chho3.  
B: Koh chai3 Ia5-sou si7 ThiN-pe7 Siong7-te3 e5 KiaN2.  
A: Bo5 chho3, ia7-si7 se3-kan lang5 e5 Kiu3-chu2.  
B: Li2 kong2 chit e5 Ia5-sou bat kang3-se3 kiu3 lang5.  
A: Bo5 chho3, kin-a2-jit8 chiu7-si7 ki3-liam7 I kang3-se3 kiu3 lang5 e5 jit8-chi2.  
B: Goa2 cheng7 kau3-taN iau2 m7 bat thiaN-tioh8 u7 chit ho7 sim2-mih8 Ia5-sou kang3-se3, na7-si7 kong2 Koan-im hut8-chou2 hian2-seng3 kiu3 lang5 che chiu7 u7.  
A: Bo5 lah, che si7 iau-gian5, koh Ia5-sou kang3-se3 m7 si7 chhin-chhiuN7 koan-im hian2-seng3 hit khoan2, bo5 keng-lek8 e5, in-ui7 Ia5-sou si7 chioh lau7-bo2 e5 thai sou2 seN e5, kap peng5-siong5 e5 gin2-na2 siang7-khoan2.   
B: Kap peng5-siong5 e5 gin2-na2 siang7-khoan2, chaiN2-iuN7 chai I si7 Kiu3-se3-chu2.  
A: Li2 m7-bian2 tioh8-kip, thiaN goa2 ban7-ban7 kong2 hou7 li2 thiaN, chit e5 Ia5-sou tu2-tu2 1959 ni5 cheng5, chhut-si3 ti7 Iu5-thai3 kok e5 Pek-li7-heng5, hit si5 Iu5-thai3 kok si7 Lo5-ma2 e5 siok8-kok, Lo5-ma2 kok-ong5 beng7-leng7 Iu5-thai3 lang5 tng2-khi3 pun2-siaN5 cho7 hou7-khau2, Ia5-sou e5 pe7-bo2 si7 Pek-li7-heng5 siaN5 e5 lang5, sou2-i2 tioh8 tng2-khi3 hia po3-mia5, tu2-ho2 hit si5 I e5 lau7-bo2 sin-in7, khah ban7 kau3, chiu7 chhoe7 bo5 kheh-koan2 thang tiam3, au7-lai5 toa3 ti7 chit8 keng be2-tiau5 nih8, sim2-mih8 lang5 e7 chai hit me5, chiu7 ti7 che be2-tiau5 lai7 seN liau2 Ia5-sou.  
B: HaN5! Che chiu7-si7 kiu3-se3 Chu2, chhi7 ti7 be2-tiau5 lai7, ki5-koai3!!  

A: Put-tan3 si7 an2-ni, I ti7 be2-tiau5 lai7 ia7 bo5 bin5-chhng5, ia7 bo5 phoe7, chi2 u7 lau7-bo2 eng7 peh8-pou3 pau I he7 ti7 be2-cho5 lai7.  
B: Chiau3 li2 an2-ni kong2, in-ui7 I siN ti7 be2-tiau5-lai7 khun3 ti7 be2-cho5 nih8, an2-ni chiu7-si7 Kiu3-chu2.  
A: M7-bian2 tioh8-kiaN, goa2 kong2 iau2-boe7 liau2.  
B: Ho2 koh kong2.  
A: Ia5-sou chhut-si3 hit me5-hng, u7 kui2-na7 e5 kou3-iuN5 e5 lang5 ti7 siaN5-goa7 chiu2-keN kou3 iuN5, hut-jian5 khoaN3-tioh8 Chu2 e5 thiN-sai3 tiam3 ti7 in e5 sin-piN, Chu2 e5 eng5-kng si3-bin7 chio3 in, chiah e5 kou3-iuN5 e5 lang5 tioh8 kiaN, chong2-si7 thiN-sai3 an-ui3 in kio3 in m7-bian2 kiaN, koh ka7 in kong2, “Kin-a2-jit8 ti7 siaN5-lai7 u7 chit8 e5 Kiu3-chu2 kang3-se3, ‘eng7 pou3 pau khng3 ti7 be2-cho5 nih8’ ”.  ThiN-sai3 kong2-liau2, u7 chit8 toa7-tin7 e5 thian-peng ui5-lui5 chhiuN3-koa.  
B: Hm7, hm7, che koa phah-sng3 chin ho2 thiaN.  
A: Tioh8 chin ho2 thiaN, goa2 ma7 oe7-hiau2 chhiuN3. 
B: Li2 ia7 oe7-hiau2 chhiuN3, chhiuN3 hou7 goa2 thiaN ho2--m7.  
A: Kho2-i2 (chhiuN3 seng3-si 24 siu2).  
B: U7 iaN2 ho2 thiaN, goa2 mng7 li2, hiah e5 bok8-chia2 thiaN-kiN3 thian-peng ka7 in kong2, siaN5-lai7 siN chit8 e5 Kiu3-chu2, in u7 khi3, pai3 in bo5?  
A: Tong-jian5 khi3, in koaN2-kin2 jip8 siaN5 khi3.  
B: Chhoe7 u7 tioh8 gin2-na2 bo5?  
A: U7, chhoe7 u7 tioh8.  

B: Tu5-khi3 chiah e5 lang5 i2-goa7, iau2 u7 pat8 e5 lang5 khoaN3 tioh8 bo5?  
A: U7, ia7 u7 3 e5 Tang-hng e5 phok-su7 tui3 chin hng7 lai5.  
B: In ia7-si7 thiaN-kiN3 thian-peng kong2 e5 mah?  
A: M7 si7, chiah e5 phok-su7 long2 si7 u7 hak8-bun7 e5 lang5, bat thian-bun5 bat te7-li2, u7 chit8-me5-hng, in khoaN3-tioh8 u7 chit8-liap8 chheN kap pat8 e5 chheN bo5 siang7, chiu7 chai ti7 Iu5-thai3 kok u7 chhut chit8 e5 Kiu3-se3-chu2, chiu7 toa3 ng5-kim, ju2-hiuN, but8-ioh8 kap po2-poe3, bo5 hiam5 lo5-khou2, put-oan2 chhian-li2, lai5 kong3-hian3 hou7 Ia5-sou, sou2-i2 goan2 kin-a2-jit8, kheng3-chiok Seng3-tan3, sang3 ho2-mih8 hou7 lang5, ia7-si7 oh8 chit e5, ki3-liam7 tong5-jit8 hia e5 phok-su7 tui3 Ia5-sou e5 ki2-tong7.  
B: HouN3, Goa2 khoaN3 lin2 thong-jit8 long2 chheng7 sui2-sui2, khi3 le2-pai3-tng5, koh theh8 toa7-pau se3-pau e5 mih8 hou7 lang5.  
A: Kho2-sioh lan2 Tai5-oan5 iau2 chin chio2 lang5, beng5-pek8 Seng3-tan3 e5 i3-su3.  
B: Na7 an2-ni, li2 kong2 kheng3-chiok Seng3-tan3 e5 i3-su3 si7 sim2-mih8.  
A: HouN3, kheng3-chiok Seng3-tan3 e5 i3-su3, si7 ki3-liam7 Ia5-sou kam-goan7 tui3 thiN-teng2 e5 chun-eng5 kang3-se3 choe3 lang5, pang3-sak ka-ki7 e5 siN3-mia7, choe3 se3-kan  lang5 e5 choe7 e5 tai3-ke3, hou7 se3-kan lang5 tit peng5-an.  
B: Ah, goa2 beng5-pek8 lah, lin2 kin-a2-jit8 tiam2-teng kat-chhai2 chhiaN2 lang5-kheh, goan5-lai5 si7 beh oh8 hiong2-lok8 e5 hong-hoat oh.  
A: Ban7-chiah, ban7-chiah, goa2 teh kong2 e5 kheng3-chiok Seng3-tan3 e5 i3-su3, kong2 iau2-boe7 liau2 leh.  
B: A2-bo5 li2 e5 toh-teng2 hiah choe7 chiah8-mih8 si7 beh an2-choaN2.  
A: Goa2 ka7 li2 kong2 liau2 lah, chiah e5 le2-mih8, m7-na7 piau2-si7 goan2 e5 khoai3-lok8, ia7 ai3 hou7 pat8-lang5 u7 hun7 ti7 khoai3-lok8, koh hou7 hiah e5 kan-khou2 lang5.  

ChheN-me5 lang5: (kiah8 chit8-ki koaiN2-a2, thok chit8 e5, thok chit8 e5).  Chioh-koe3 leh, chioh-koe3 leh, hou7 goa2 chit e5 chheN-me5 lang5 koe3 leh, thiaN kong2 se-iuN5 lang5 ti7 chia teh koe3 tang-cheh, goa2 ia7 lai5 tau3 lau7-jiat8 chit8-e7,......ouh, phaiN2-kiaN5 phaiN2-kiaN5.  
A: (chhun-chhiu2 khi3 khan) ChhiaN2 lai5 che7, kiaN5 hou7 ho2.  
ChheN: Lou2-lat8, lou2-lat8 (koaiN2-a2 pang3-he7 ti7 kha-cheng5)  Goan2 chheN-me5 lang5, bak8-chiu bo5 khoaN3-tioh8 si7 chiaN kan-khou2, chhut-mng5, chin bo5 li7-pian7, sou2-i2  jit8-jit8 tioh8 che7 ti7 chhu3-lai7, thiaN kong2 li2 chia u7 se-iuN5 lang5 teh koe3 tang-cheh chin lau7-jiat8, sou2-i2 lai5 kiaN5-kiaN5 leh.  
A: Che m7 si7 se-iuN5 lang5 teh koe3 tang-cheh, si7 Ki-tok-tou5 teh kheng3-chiok Ia5-sou e5 seng3-tan3.  
ChheN: Hou3-hou3, goa2 bo5 thak8-chheh sou2-i2 m7-chai.  
A: Li2 kong2 tak8-jit8 chin ut-chut ia3-sian7, an2-ni goa2 ka3 li2 chit8-tiau5 koa ho2 bo5?  
ChheN: Ho2-ho2, to-sia7, to-sia7, iau2 m7 bat chhiuN3 koa leh.  
A: Li2 toe3 goa2 liam7: Goa2 sui chheN-me5 chin kan-khou2.  
ChheN: Goa2 sui chheN-me5 chin kan-khou2.  
A: Choan5-leng5 Kiu3-chu2 chi2-si7 goa2.  
ChheN: Choan5-leng5 Kiu3-chu2 chi2-si7 goa2.  
A: I goa2 phoa3-piN7 khui goa2 sim.  
ChheN: I goa2 phoa3-piN7 khui goa2 sim.  
A: Hou7 goa2 thiN-lou7 jin7-tit chin.  

ChheN: Hou7 goa2 thiN-lou7 jin7-tit chin.  
A: Kio3 goa2 keng2-seng2 bo5 siuN7 phaiN2.  
ChheN: Kio3 goa2 keng2-seng2 bo5 siuN7 phaiN2.  
A: Bian2-tit ai3 hi-hoa sou2-chai7.  
ChheN: Bian2-tit ai3 hi-hoa sou2-chai7.  
A: Goa2 sui chheN-me5 chin kan-khou2. 
ChheN: Goa2 sui chheN-me5 chin kan-khou2.  
A: Choan5-leng5 Kiu3-chu2 chi2-si7 goa2. 
ChheN: Choan5-leng5 Kiu3-chu2 chi2-si7 goa2.  
A: Li2 thiaN chit-tiau5 koa ho2 bo5?  
ChheN: Ho2, chin ho2, chin ho2 i3-su3.  
A: An2-ni goa2 ka3 li2 chhiuN3, (tiau7 eng7 Seng3-si 132 siu2 chheN-me5 toe3 chhiuN3 kui2-na7 pai2 au7-lai5 ka-ki7 chhiuN3), li2 oh8 koa chin gau5, kin-a2-jit8 si7 kheng3-chiok seng3-tan3, goa2 sang3 li2 chit8 pau le2-mih8.  
ChheN: PhaiN2-se3, phaiN2-se3, to-sia7, to-sia7.  
A: Li2 koh ke theh8 chit8-pau khi3, thang pun hou7 pat8-lang5, hou7 i kap li2 saN-kap hoaN-hi2.  
ChheN: Kho2-i2 kho2-i2, goa2 it-teng7 oe7 pun hou7 pat8 e5.  (the3-tiuN5 na2 chhiuN3-koa).  
B: (ki5-koai3 e5 bin7 khoaN3-khoaN3) Li2 kap chit e5 chheN-me5 hiah ho2, si7 sim2-mih8 i3-su3, chheN-me5 lang5 kong2 chhui3 chin tok8, chit teng2-ho7 lang5 goa2 chin bo5 ai3 kap i kau-poe5.  

A: Peng5-iu2, li2 kong2 an2-ni si7 toa7 chho3-gou7, chheN-me5 lang5 in-ui7 bo5 khoaN3-kiN3, sim-lai7 si5-siong5 iu-chhiu5, koh lang5 ai3 khoaN3-khin i, sou2-i2 i e5 sim chiu7 put-peng5, siat-su2 li2 na7 ho2 khoan2-thai7 i, the2-liong7 i, i tek-khak sim chiu7 be7 tok8, kou2-cha2 Ia5-sou i-ho2 in e5 bak8-chiu, kho2-sioh lan2 bo5 pan7-hoat.  
Pai2-kha: (chhiu2 kiah8 koaiN2-a2, tian-tian) Goa2 pong7-tioh8 chit8 e5 chheN-me5 ka7 goa2 kong2, kin-a2-jit8 ti7 lin2 lai7-bin7 u7 sim2-mih8 teh kheng3-chiok Seng3-tan3, koh u7 mih8 beh hou7 lang5, chhiaN2 mng7 goa2 lai5 oe7 siuN ban7 be7?  
A: Be7 ou3 be7 ou3, chhiaN2 li2 jip8 lai5 che7. (khan i jip8 lai5)  
Pai2: Chin chham2, chin chham2, goa2 e5 kha long2 be7 khia7, kiaN5 lou7 chin hui3-khi3, tiam3 chhu3-nih8 si7 chin ut-chut, siuN7 kong2 chhut-lai5 pai2-pai2 leh, pong7 tioh8 goa2 e5 keh-piah e5 Ong5 chheN-me5 e5, theh8 2 pau mih8 hou7 ke-lou7 e5 san3-hiong gin2-na2, koh teh chhiuN3 koa chin khoai3-lok8, i ka7 goa2 kong2 che mih8 si7 tui3 li2 chia hou7 i e5, koa ia7-si7 tui3 li2 oh8 e5, sou2-i2 goa2 ia7 siuN7 kong2 lai5 oh8 koa lah.  
A: Ho2, goa2 ia7 ka3 li2 chit8 tiau5 koa, li2 toe3 goa2 liam7, Goa2 sui pai2-kha chin kan-khou2, choan5-leng5 Kiu3-chu2 hu5-chhi5 goa2, kio3 goa2 khi2-lai5 toe3 I kiaN5, loan2-jiok8 e5 si5 khan goa2 chhiu2, hoe2-thiau7 hun5-thiau7 hiong3-cheng5 khoaN3, ou-am3 se3-kan bo5 ku2-tng5, goa2 sui pai2-kha chin kan-khou2, choan5-leng5 Kiu3-chu2 hu5-chhi5 goa2. (liam7 hou7 pai2-kha e5 toe3, tiau7 kap cheng5 e5 sio-siang7).  
A: Li2 koh chhiuN3 chit8-pian3.  
Pai2: Goa2 e5 siaN-im chin phaiN2 thiaN.  
A: Bo5 iau3-kin2, li2 toe3 goa2 chhiuN3 chiu7 oe7.  
Pai2: Chit tiau5 koa chin u7 i3-su3.  
A: Li2 chin khoai3 oe7, ho2, goa2 chit 2 pau sang3 li2.  
Pai2: Hou3-hou3 oe7-hiau2 chiu7 u7 siuN2 mah.  

A: M7 si7 an2-ni, in-ui7 kin-a2-jit8 si7 kheng3-chiok Seng3-tan3, sou2-i2 goan2 chiah sang3 li2 mih8, chhiaN2 li2 ia7 sang3 hou7 pat8 lang5, hou7 in ia7 hoaN-hi2.  
Pai2: Ho2, ho2, goa2 beng5-pek8 lah, goa2 beh lai5-khi3.  (theh8 koaiN2-a2 kiaN5).  
B: Ia5-sou kiam2 ia7 ho2 khoan2-thai7 chit ho7 pai2-kha e5.  
A: An2-choaN2, pi2 che khah kan-khou2 e5 ia7 ho2 khoan2-thai7 i. 
B: (KiaN-hiaN5 e5 bin7) Pi2 che khah kan-khou2 e5,...... thai2-e7 hiah ho2, li2 kong2 hou7 goa2 thiaN.  
A: U7 chit8 pai2 u7 chit8 e5 lang5 put-tan3 si7 pai2-kha, peng3-chhiaN2 choan5-sin pian3-sui7 chit8-pou7 ia7 be7 kiaN5, i thiaN kong2 Ia5-sou e5 mia5, chiu7 kio3 4 e5 peng5-iu2 kng i kau3 Ia5-sou hia, kiu5 Ia5-sou i-ti7 i, chong2-si7 hit si5 chhu3-lai7 i2-keng moa2-moa2 e5 lang5, be7 thang jip8 khi3, au7-lai5 chiu7 kng kau3 chhu3-teng2, thiah hia7 khi2-lai5, chiong pian3-sui7 e5 tui3 chhu3-teng2 lui7 loh8-khi3, Ia5-sou khoaN3 tioh8 an2-ni, put-tan3 bo5 me7 i thiah chhu3-teng2, tian-to3 o-lo2 i e5 sin3-sim, chiu7 i-ho2 i. Li2 khoaN3 Ia5-sou ho2 khoan2-thai7 kan-khou2 lang5, kau3 chaiN2-iuN7.  
B: Bo5-chho3 bo5-chho3, na7 goa2 choe3 be7 kau3.  
Khit-chiah8: (u7 peN7 e5 khoan2, kiaN5 tioh8 lou7 kan-khou2 kan-khou2) ThiaN kong2 chit lai7-bin7 u7 mih8 beh hou7 lang5, u7-iaN2 bo5?  Goa2 ia7 ai3.  
B: Ai3 tho2-png7 khi3 pat8-ui7 lah.  
A: (chin koaN2-kin2 kong2) M7-thang koaN2--i, i si7 kho2-lin5 lang5.  (khi3 khan hit e5 khit-chiah8) M7-bian2 kiaN, chhiaN2 li2 hia che7.  
Khit: Li2 chit e5 A-peh-a3 chin ho2, hou7 li2 hoat-chai5 hoat-hok, kiaN2-sun che7-che7. (tit8-tit8 ka7 i tim3-thau5)  
A: Ho2 ho2, li2 ia7 ng3-bang7 hoat-chai5.  

Khit: Hah hah, hah hah, li2 e7 chhio3 goa2, goa2 na7 e7 hoat-chai5 hoat-hok, chiu7 m7 bian2 an2-ni lah, san3-hiong chin kan-khou2, chiah8 cha2-tng3 chiu7 hoan5-lo2  e7-tau3-tng3, tak8-jit8 tioh8 chau2-tang ong2-sai, tho2 chit8-chhui3-png7.  
A: Goa2 ka7 li2 kong2, m7-thang hoan5-lo2, in-ui7 lang5 ti7 se3-kan, long2 si7 sio-siang7, u7 e5, u7 u7 e5 kan-khou2, bo5 e5 u7 bo5 e5 kan-khou2, kou2-cha2 lang5 kong2, "Ti-chiok siong5  lok8".  
Khit: Li2 chit e5 A-chek-a3, kong2 bo5 chho3, goa2 ia7 chai, chong2-si7 goa2 kui-jit8 chiah8 be7 pa2, chheng7 be7 sio, beh an2-choaN2 chai ti-chiok.  
A: Che si7 in-ui7 li2 e5 sim-tiong bo5 tit-tioh8 an-ui3 lah.  Ia5-sou kong2: "San3-hiong e5 lang5 tit thiaN hok-im", si7 na7 sin3 Ia5-sou, li2 chiu7 e7 tit an-ui3, koh ti-chiok.  Khit: Hok-im si7 sim2-mih8 mih8-kiaN7.  
A: Hok-im chiu7-si7......goa2 ka3 li2 chit8-tiau5 koa, chit e5 koa chiu7-si7 hok-im, li2 na7-si7 hoat iu-chhiu5 e5 si5, chhiaN2 li2 chhiuN3 chit tiau5 koa, pau li2 tit khoai3-lok8.  
Khit: Tau3-ti2 si7 sim2-mih8 koa leh, hou7 goa2 lai5 oh8.  
A: Li2 seng toe3 goa2 liam7 chit8-pai2. Goa2 sui song3-hiong chin kan-khou2, choan5-leng5 Kiu3-chu2 pou2-chiok goa2, su3 goa2 ma2-na2 kap oah8-chui2, be7 iau be7 chhui3-ta be7 sian7, chit8-lou7 ng3-bang7 Chu2 po2-hou7, koaN2-kin2 khi2-lai5 bo5 hoe5-kou3, goa2 sui  song3-hiong chin kan-khou2, choan5-leng5  Kiu3-chu2 pou2-chiok goa2. (2 lang5 tang5-che5 chhiuN3, liam7 Khit-chiah8 toe3, tiau7 kap cheng5 e5 sio-siang7).  
Khit: Chin ho2 thiaN, goa2 bin5-a2-chai3 beh tho2 png7 e5 si5, ia7 beh chhiuN3. 
A: Tho2-png7 m7 si7 cheng3-tong e5 su7-giap8, li2 eng-kai tioh8 khi3 chhoe7 chit8-hang7 su7 lai5 choe3, than3-chiN5 seng-oah8.  
Khit: Ho2, goa2 tioh8 lai5-khi3 chhoe7 khoaN3 u7 sim2-mih8 kang choe3, than3 chiN5.  

A: Goa2 chia iau2 u7 2 pau tiam2-sim, li2 theh8-khi3 chiah8.  (Pang-chan7 i kiaN5-lou7 thang ban7-ban7 kiaN5 chhut-khi3).  
Khit: To-sia7 to-sia7, ng3-bang7 Ia5-sou po2-hou7 li2 hoat-chai5, hoat-hok, che7-kiaN2 che7-sun. (siuN7-siuN7 leh)  A2-bo5 li2 lau5-teh no3, goa2 chit8 e5 lang5 chiah8 be7 liau2.  
A: Bo5 iau3-kin2, li2 long2 theh8 khi3, na7-si7 chiah8 be7-liau2, thang pun hou7 pat8-lang5 chiah8, ka3 pat8 lang5 ia7 oe7-hiau2 khoai3-lok8.  
Khit: To-sia7, to-sia7. (the3-tiuN5)  
B: Goa2 tui3 kin-a2-jit8 khi2, bat kheng3-chiok Seng3-tan3 e5 i3-su3 lah, m7 si7 ng3-bang7 lang5 sang3 mih8-kiaN7 hou7 goa2, goa2 ia7 beh sang3 mih8-kiaN7 hou7 lang5, hou7 hiah e5 lang5 sou2 khoaN3 m7 kiN3 e5, bo5 peng5-iu2 e5 lang5, ka3 in ia7 kap lan2 khoai3-lok8. (khan A. e5 chhiu2) Goa2 tui3 kin-a2-jit8 khi2 beh choe3 Ki-tok-tou5.  (A. piau2-si7 chin hoaN-hi2 saN-kap the3-tiuN5).  
Pi3-bou7

SENG3-KiAN2 IA5-SOu
第一幕
(馬利亞跪在室內椅子前祈讀聖經，祈禱後忽然一位天使出現向她說話)  
天: Tit-tioh8 toa7-un e5 lang5 ah, peng5-an, Chu2 kap li2 ti7-teh Ma2-li7-a ah, boh8-tit kiaN in-ui7 li2 tit-tioh8 Siong7-te3 e5 un-tian2. TaN li2 beh hoai5-in7 siN-kiaN2, tioh8 ka7 I ho7 mia5 kio3 Ia5-sou I beh choe3 toa7, chheng-choe3 chi3-koaiN5-e5 e5 kiaN2, Chu2 Siong7-te3 beh eng7 I e5 chou2 Tai7-pit8 e5 ui7 hou7 I, I beh choe3 ong5 ti7 Nga2-kok e5 ke kau3 tai7-tai7, I e5 kok ia7 bo5 kiong5-chin7.  
馬: Goa2 be7 u7 ke3 lang5, chaiN2-iuN7 beh u7 chit-e5 su7?  
天: Siong7-te3 e5 leng5 beh lim5-kau3 li2, chi3-koaiN5-e5 e5 koan5-leng5 beh ti3-im3 li2, sou2-i2 tui3 li2 siN e5 beh chheng choe3 seng3, choe3 Siong7-te3 e5 KiaN2, Siong7-te3 sou2  kong2 e5 oe7, bo5 chit8-ku3 bo5 lat8.  
馬: Goa2 si7 Chu2 e5 lu2-pi7, goan7 chiau3 Li2 e5 oe7 eng3-giam7 ti7 goa2. (天使離開)  
(合手祈禱之姿勢，面向天使去的方向，舉頭向上)。  
馬: Goa2 e5 sim chun-keng3 Chu2 choe3 toa7, goa2 e5 sin3 in-ui7 kiu3 goa2 e5 Siong7-te3 lai5 hoaN-hi2, in-ui7 I khoaN3-kou3 lu2-pi7 e5 pi-bi5, tui3 taN i2-au7 ban7 se3-tai7 beh kong2 goa2 u7 hok-khi3, in-ui7 hit e5 u7 koan5-leng5 e5, ui7-tioh8 goa2 choe3 toa7 e5 tai7-chi3, I e5 mia5 si7 seng3, keng3-ui3 I e5 lang5 I lin5-bin2 in, kau3 tai7-tai7, I bat eng7 I e5 chhiu2 chhut khui3-lat8, sim7-chi3 kiau-ngou7 e5 lang5 I u7 koaN2 soaN3 in, u7 koan5-leng5 e5 lang5 I lut in e5 ui7, pi-bi5 e5 lang5, I seng in choe3 koaiN5.  Iau e5 lang5 I beh eng7 ho2-mih8 hou7 in chiah8 kau3 pa2, pu3 e5 lang5 I hou7 in khang-khang to3-khi3, I hu5-chou7 I e5 lou5-pok8 I2-sek-liat8, lai5 ki3-liam7 lin5-bin2, lai5 si-loh8 hou7 A-pek-lah8-han2 kap i e5 hou7-e3 kau3 eng2 se3-tai7.  
第二幕

(在幕後說明路加2:1-7)  
(在伯利恆的曠野地有好幾個牧者照顧羊群)  
牧1: Ou! chin-koaN5, chin-koaN5, chin-koaN5, koaN5 kah lian7 kha chhiu2 koh e7 thiau3-bu2, sit8-chai7 tong3 long2 be7-tiau5, oeh! lin2 sim2-mih8 lang5 u7 hoe2-chhe3 bo5?  
牧2: Thai3 u7? Lan2 long2 kheh choe3 hoe2 chiu7 oe7 khah sio la3, lai5 la3, khah oa2 lai5 la3, kiu thau5 kha thou2, kiu kha thau5 thou2, bo5 kiu si7 siang-thau5-thou2, a3 ho2 a3, long2-chong2 kiu nou3 kiu-kiu hou7 i chit8-pak-tou2. （少??????笑????良????）
牧3: Oe3! HiaN-ti7 ah, li2 khoaN3, koaN5 bong2 koaN5 thiN chheng chheng, goeh8 iN5-iN5, chhiN koh kng-kng ou3!  Ouh! hia koh u7 chit8-liap8 tek8-piat toa7 e5 chhiN. （指???）Ouh2! li2 khoaN3 li2 khoaN3 chin-kng chin-kng, sih-chit8-e7 sih-chit8-e7 sit8-chai7 u7 kau3 toa7, u7 kau3 kng.  
(忽然天使到四面發亮牧者懼畏俯伏於地上登場)  
(天使長導約四五名天軍)  
天長: Boh8-tit kiaN, in-ui7 goa2 po3 lin2 toa7 hoaN-hi2 e5 ho2 siau-sit hou7 peh-siN3 long2 u7 hun7, in-ui7 kin-a2-jit8 ti7 Tai7-pit8 e5 siaN5 i2-keng ui7-tioh8 lin2 siN chit8 e5 chin2-kiu3 e5, chiu7-si7 Chu2 Ki-tok, lin2 beh khoaN3-kiN3 chit8 e5 eN-a2 eng7 pou3 pau, khun3 ti7 cho5-nih8-e5, chit e5 chiu7 si7 hou7 lin2 choe3 ki3-ho7.  
天軍一同: Ti7 kek8-koaiN5 e5 ui7 eng5-kng kui ti7 Siong7-te3, toe7-chiuN7 ho5-peng5 ti7 I sou2 hoaN-hi2 e5 lang5 e5 tiong-kan. (天使長與天使離開他們退場)  
牧1: Ou3! kiaN chit8-e5 hiam2 si2, nai2 u7 hiah chhan3-lan7 e5 kng houN3, bak8-chiu long2 peh be7 khui, eN3! hit e5 siaN kong2 sim2-mih8, lin2 oe7 ki3-tit be7?  

牧2: Sim2-mih8 kong2 “Po3 lan2 toa7 hoaN-hi2 e5 su7, hou7  long2-chong2 e5 lang5 chai-iaN2,” sim2-mih8 kong2 “在大衛之城lou3”, chit8 e5 Kiu3-chu2 kio3 choe3 Ia5-sou e5 chhut-si3, kong2 eng7 pou3 pau khun3 ti7 be2-cho5-nih8 e5, chit-e5 chiu7-si7 ki3-ho7.  
牧3: Oeh! Tai7-pit8 e5 siaN5 goa2 chai, goa2 se3-han3 e5 si5 ti7 hia, bat kah u7 chhun le3, lai5 khi3, goa2 chhoa7 lin2 lai5 khi3, hiah e5 lang5 chin ku2 i2-cheng5 tioh8 it-tit teh  theng3-hau7 chit8 e5 se3-kan e5 Kiu3-chu2 chhut-si3, lai5 khi3, lan2 ia7 lai5 pai3 I.
第三幕
 (希律王坐於寶座，人臣二人在旁仕奉 另外一個人臣恐肅地進入來)  
臣: Ong5 ah ban7-soe3! Ong5 ah! goa7-bin7 u7 saN e5 phok-su7 tui3 Tang-hng lai5 beh pai3-kiN3 ban7 ong5 e5 ong5 ban7 chu2 e5 chu2.  
王: Sim2-mih8! saN e5 phok-su7 beh chhoe7 goa2, si7 sim2-mih8 iau3-su7, sui5-si5 chhoa7 lai5!  
臣: Hah! chun-beng7, goan7 ong5-kok heng-ong7 kau3 ban7-se3. (人臣chhoa7三個博士入宮)  
臣: Ban7-ong5 e5 ong5, ban7-chu2 e5 chu2, chit saN e5 chiu7-si7.  
王:??! lin2 si7博士, u7 sim2-mih8 tai7-chi3?  
博1: Pai3-kian3 chun-gan5, bu5-siong7 kong-eng5, goan7 ong5 ban7-soe3, (三博一齊kiok-kiong) goan2 saN lang5, si7 phok-su7, choan-bun5 gian2-kiu3 chhiN, chit-jit8 thiN-teng2 chhut toa7 chhiN, hoat-chhut toa7-kng chio3 am3-mi5, goan2 saN lang5 chiu7 khi2-sin, ian7 lou7 tit8-tit8 chin3, chhoe7 kau3 chit e5 Iu5-thai3-toe7 chiah chai sin ong5 chia chhut-toe7.  
博2: Che sin ong5, mia5 Ia5-sou, Seng3-keng ki3 chheng-chho2 kou2-cha2 sian-ti sou2 u7-gian5, kau3 chit si5 chiah toa7 hian2-hian7.  
博3: Goan2 saN lang5, eng7 seng5-sim theh8 po2-poe3 le2-mih8 ng5-kim, ju2-hiuN kap but8-ioh8, hian3 hou7 sin ong5 bo5 po2-sioh. 
王: ?????......u7 ti3-hui7 e5博士, siaN2-su7 keng-koe3 soa-bou5 lai5 kau3 chia iau2 m7-chai sin-ong5 (大聲hoah kong2) goan7-lang5 (忽然站起來博士三名退後旁邊人臣懼怕的樣子) ban7-ong5 e5 ong5 ban7-chu2 e5 chu2 sin e5 ong5 kiam2 m7-si7 ti7 lin2 e5 bak8-chiu cheng5!  Kin2 ka7 goa2 chhut-khi3, na7 bo5 lin2 chiu7 bo5 mia7 (三個博士退場).   (台上—???愈走愈說)
王: 世間iau2 u7 chit khoan2 goan7 phok-su7, ti7 ong5 e5 bin7-cheng5 iau2 siuN7 beh kiu5 sim2-mih8 sin-ong5. ??????????......(王teh笑e5中間幕慢慢koaiN).
第五幕
約瑟, 馬利亞, 耶穌, 天使, 天使, 牧者, 博士
幕前: 聖詩19. (唱, 彈都好, 若唱oe7 tioh8 ai3 chin beng5 khah ho2)
牧者登場拜耶穌: 聖詩23第一節
博士登場拜耶穌: 聖詩23第二節
最後除馬利亞以外一同站起來向會眾唱 “普天同慶” (這幕要真壯嚴koh裝飾好)
閉幕
 
GOA2 BEH HOAN2-HOE2
布景: Toh-a2-teng2 khng3 chheh, phou7-a2 kiong7 5 pun2, nng7-e5 chheh-pau khng3 ti7 2 tiuN i2-a2-teng2.  
人物: A-gi7. Sin3-hiong5. ThiN-sai3. Nng7-e5 ta-pou gin2-na2 13 hoe3, chit8 e5 cha-bou2 gin2-na2.  
第一幕  Khai-bou7 e5 si5, A-gi7 piau2-si7 tui3 Sin3-hiong5 e5 chheh-pau thau-theh8 10 khou, khng3 ti7 i ka-ki7 e5 chheh-pau-lai7, chiu7 li7-khui hak8-hau7 mng5, kiaN5 chin toa7-pou7 beh kin2 tng2-khi3. (幕chiu7 koaiN khi2-lai5, tian7-hoe2 chhong3 hou7 khah am3).  
A: (chiu7 na2-kiaN5 na2 kong2) Chham2-lah, chham2-lah, thiN teh ou chhin-chhiuN7 beh loh8 hou7, goa2 bo5 hou7-soaN3 beh an2-choaN2! (tian7-hoe2 chhong3 hou7 sih-le3 sih-le3, chhin-chhiuN7 sih-na3, koh kong3 ian-thang2 chhong3 hou7 chhin-chhiuN7 lui5 teh tan5 e5 khoan2, A-gi7 chiu7 chin kiaN e5 khoan2-sit,) na2-kiaN5 na2 kio3 Ma-ma, ma-ma goa2 chin kiaN. (chiu7 kin2 chiong chheh-pau piaN ti7 thou5-kha, lang5 soa3 phak loh8-khi3) Ma-ma kin2-lai5, goa2 m7-kaN2 lah. (Hit e5 si5 ThiN-sai3 chiah chhut-hian7). 
T: A-gi7, A-gi7 li2 teh kiaN mah?  
A: Goa2 chin kiaN, li2 si7 sim2-mih8 lang5? (hit si5 chiu7 giah8-thau5 khoaN3 hit e5 lang5) Li2 si7 sim2-mih8 lang5 goa2 m7-bat li2, li2 beh lai5 kap goa2 cho3-phoaN7 si7 m7-si7?  Li2 tioh8 kiu3 goa2.  
T: Li2 u7 khiam3-eng7 goa2 si7 m7-si7, na7 u7 li2 tioh8 hoe2-kai2,  (hit si5 lui5 chiu7 tiam7) thau5 chit8-hang7 li2 siong5-siong5 ai3 ka7 peng5-iu2, pe7-bu2 thau-theh8 chiN5, thau-theh8 mih8, kin-a2-jit8 ti7 li2 chheh-pau-lai7 u7 10 khou si7 li2 e5 ho2 peng5-iu2 Sin3-hiong5 e5, chit 10 khou si7 in pa-pa sak-chhia lai5 than3 e5 chiN5 beh hou7 i theh8 lai5 kau hak8-hau7 hui3, li2 an2-ni ka7 i thau-theh8 khi3, chin m7-tioh8 taN li2 tioh8 kin2 oat8 to3-tng2-khi3, i chit-chun7 ti7 hia teh hau2 teh chhoe7 bo5.  Te7-ji7 hang7 li2 m7 khi3 hu3 Chu2-jit8-oh8 ai3 cho3 phaiN2 gin2-na2, ui7-tioh8 an2-ni li2 e5 pe7-bu2 siong5-siong5 teh thoe3 li2 ki5-to2.  
A: (ThiN-sai3 teh kong2 chiah e5 oe7 e5 si5 A-gi7 un-un-a2 peh khi2-lai5 che7 ti7 thou5-kha thiN-sai3 kong2 liau2 e5 si5 A-gi7 chiu7 tui3 thiN-sai3 kong2).  Li2 si7 tui3 thiN-nih8 lai5,  kio3 cho3 thiN-sai3 si7 m7-si7? chhiaN2 li2 sia3-bian2 goa2, goa2 chit-si5 beh to3-tng2 khi3 hak8-hau7 chiong 10 khou heng5 kho2-lin5 e5 Sin3-hiong5 (Hit si5 thiN-sai3 tui3 i e5 chhiu2 ka7 khan khi2-lai5 liau2 chiu7 li7-khui.  A-gi7 tui3 chheh-pau lai7 chiong 10 khou theh8 chhut-lai5  chheh-pau phaiN7-le3 chiu7 jip8-khi3.) 
第二幕
幕khui e5 si5 Sin3-hiong5 tui3 te7-a2 lai7 tit8-tit8 teh theh8 i e5 chheh chhut lai5 chhoe7 i 10 khou, ti7 chit e5 si5 piau2-cheng5 tioh8 hou7 i oe7 chhin-chhiuN7 teh tioh8-kip teh chhoe7 e5 khoan2, tu2-tu2 hit e5 si5-chun7 A-gi7 jip8-tiuN5, tui3 Sin3-hiong5 e5 chhiu2 ka7 khan le3 na2 hau2  na2 kong2.  
A: Sin3-hiong5 li2 teh chhoe7 sim2-mih8?  
S: Goan2 pa-pa 10 khou beh hou7 goa2 kau hak8-hui3 goa2 oe7 ki3-tit si7 khng3 ti7 chit chheh-pau lai7, soa3 teh chhoe7 bo5.  
A: Sin3-hiong5...(hit si5 A-gi7 hau2 kah boe7 kong2 oe7 theng5 tiap8-a2-ku2) li2 hit 10 khou si7 goa2 ka7 li2 theh8-khi3, taN ti7 chia heng5 li2, chhiaN2 li2 m7-thang siu7-khi3 ia7 tioh8 sia3-bian2 goa2, goa2 taN beh hoan2-hoe2 tui3 chit tiap8 i2-au7 beh kai2-pian3, ia7 beh khi3 hu3 Chu2-jit8-oh8 lah.  (Hit si5 Sin3-hiong5 tui3 A-gi7 e5 keng-thau5 ka7 hoaN7-le3).  
S: A-gi7----goa2 chin hoaN-hi2 li2 na7 u7-iaN2 beh hoan2-hoe2 goa2 beh chin thiaN3 li2 ia7 beh tak8 le2-pai3 khi3 chio li2 thak8 Chu2-jit8-oh8, (Sin3-hiong5 tui3 A-gi7 ka7 i khan khi2-lai5) an2-ni ho2 lah taN kin2 tng2 lai5 khi3. (2 lang5 na2 kiaN5 A-gi7 chiu7 chiong i sou2 tu2-tioh8 e5 long2 kong2 hou7 Sin3-hiong5 thiaN 2 lang5 na2 kong2 na2 the3-tiuN5).  
閉幕


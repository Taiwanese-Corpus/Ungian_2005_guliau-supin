Chhi3-tiong-hoe
莿中花
李雪玉
第一幕  試誘
人物:老母 (Han5-chi5 so2) ;信貞 (KiaN2) ;媒人;牧師
m:  Han5-chi5 so2-ah  u7 ti7-teh bo5?
B:  U7 ou3!!  Lai5  che7  lah!  Ah-ioh!  Eng3-chhai3-m7-ah li2 kin2-na2-jit8 chiah han2-kiaN5?
m:  Hio3.  To7 siuN7 kong2 beh lai5 ka7 lin2 cha-bou2-kiaN2 Sin3-cheng sio-cha2 cho3 chit8-e5 moai5 lang5.
B:  Ho3!  Si7 an-ni ou3.  Hou7 li2 chin tioh8 boa5.
m:  Goa2 lai5 cho3 e5 to7-si7 lan2 ke-a2 e5  ho2-giah8 lang5 林百万先生e5公子Hong-liu5 sang3.  Goa2 siuN7 kong2 lin2 thiaN to7-li2, in bo5 thiaN, beh lai5 ka7 lin2 cho3, lin2 un2-tang3 m7, sou2-i2 ka7 in the m7-kaN2 lai5.  Chong-si7 in an2-ni tit8-tit8 pek kong2, thong ke-a2 khoaN3 lin2 cha-bou2-kiaN2 si7 siong7 ho2 lu2-tek, tek-khak kio3 goa2 tioh8 lai5 kap lin2 chham-siong5, sou2-i2 kin2-na2-jit8 chiah pai3-hau7 l,i2 m7-chai tui3 li2 e7 phaiN2-se3 be7?
B:  Be7 noh!  Li2 gau5 o-lo2.  Beh thai2-e7 phaiN2-se3, cha-bou2-kiaN2 chhi7 toa7 han3, eng-kai tioh8 ke3, u7 lang5 lai5 cho3 chiah ho2 lah, na7 kong2 bo5 thiaN to7-li2 ma7 bo5 iau2-kin2, na7 chhoa7 khi3 liau2, chu7-iu5 le2-pai3 chiu7-ho2, he ia7 u7 iau3-kin2.
m:  Na7 kah si7 chit-hang7 in to7 u7 kong2 na7 kiat-hun liau2, in long2 beh kap lin2 khi3 thiaN to7-li2, lang5 in chin beng5-li2 e5 lang5, na7 ka7 phin2 an2-ni to7 si7 an2 -ni, chit8-tiam2 chhiaN2 li2 bian2 khoa3-i3.
B:  Kah an2-ni to thai3 ho2 leh, m7-ku2 in hiah ho2-giah8, goan2 chiah san3, m7-chai ho2 bo5?
m:  Che cho3 li2 bian2 khoa3-i3, in to7 bo5 hiam5.  In ma7 kong2, na7 chhoa7 liau2, chiah8, chheng7, cho3 li2 bian2 kho3 i-i3.
 
B:  KiaN2-sai3 m7-chai teh chhong3 siaN2-hoe3?
m:  KiaN2-sai3 thak8 南京 e5 大學法科 pit8-giap8, sit8-chai7 e7 sai2 tit8 cho3 pian7-hou7-su7, m7-ku2 lang5 in to7 siuN7 kong2, to7 u7 e5 lang5, m7-bian2 cho3 he, ke chhau-hoan5.
B:  Ho3!  U7 e5 lang5 m7-bian2 an2-ni, tioh8 lah, m7-chai e7 khi3 khai a2-be7?
m:  Khai si7 be7 lah!  Put-ko3 lang5 na7 ho2-giah8 lang5, seng5-li2 cho3 toa7 kau-che3 chiu7 be7 bian2-tit8 kap lang5 khi3 chiu2-lau5 poe5-toe3 lang5.  He to7 u7 lah, he beh thai3 u7 iau3-kin2.
B:  Kah an2-ni bo5 iau3-kin2 noh.  Eng3-siu5-tai7, chit8-poaN3 pai2 be7 bian2-tit8, hiang3-tang3-si5 goan2 lau7 e5 boe7 thiaN to7-li2, iu5-goan5 ma7 bat khi3 Iah, lang5-chai5 m7-chai siaN2 khoan2?
m:  Lang5-chai5 nih8!!  Chin ian5-tau5 noh.  Li2 ka7 khoaN3-mai7 leh. (提出相片) Beh phoe3 lin2 Sin3-cheng-a2 si7 chin teng-tui3--noh. 
B: (戴上眼鏡) Ai-ioh, ian5-tau5 to7-tioh8, kah si7 an2-ni, chit e5 chhin-su7 chin ho2--lah! ChiN5--u7, mia5--u7, hak8-bun7--u7, koh ho2 jin5-chai5.  Chit-khoan2 chu7 cha2 tioh8 ho2 lai5 kong2--lah, a7 ho2 khng3 kah chit-chun7. 
m: Hio3--lah!  Lun7 chhin-chiaN5 sit8-chai7 si7 chin ho2 .  Si7 kan-ta siuN7 kong2 in bo5 jip8 kau3,kiaN lin2 hiam5.  ThiaN kong2 lin2 sin3-kau3 e5 lang5 bo5 ai3 ke3 hou7 bo5 thiaN to7-li2 e5 lang5, chiah m7-kaN2 lai5 ka7 li2 kong2. 
B: Bo5 iau3-kin2, bo5 thiaN to7-li2 ma7 bo5 iau3-kin2.  Ho2-giah8 u7 mia5-siaN to7-ho2. Goan2 thiaN to7-li2 e5 lang ma7 u7 lang5 ke3 se3-siok8-lang5.  Goan2 to7 bo5 kim3, goan2 e5 lang5 kai3 li2-kai2, kai3 bo5 kou3-chip8, chhiaN2 li2 khi3 ka7 in hoe5-hok8. 
m: U7-iaN2, li2 e5 lang5 kai3 u7 li2-kai2 bo5 kou3-chip8, to7-tioh8, u7 si5 chio li2 khi3 khoaN3 koa-a2-hi3, li2 to7 ia7 kap goan2 khi3 khoaN3.  Beh chhin-chhiuN7 lin2 he u7 e5 sim2-mih8 kong2 chiu2 ia7 m7-thang lim, hun ia7 m7-thang chiah8, chhin-chhiuN7 he kai3 bo5 li2-kai2, ia7 chit e5 chhin-su7 kiam2 m7-bian2 kap lin2 cha-bou2-kiaN2 chham-siong5 leh?
 
B: He m7-bian2 noh!  Cha-bou2-kiaN2 goa2 siN e5, goa2 ka7 i chu2-i3,  i choat8-tui3 m7-kaN2 kap goa2 tui3-chui2, cho3 li2 bian2 khoa3-i3. 
m: Iah kiam2 m7-bian2 kap lin2 bok8-su a2-si7 tiuN2-lo2 chham-siong5?
B: He  a2-sai2 chham-siong5, na7 kap in he bo5 li2-kai2 e5 chham-siong5,un2-tang3 be7 seng5.
m: Iah, kiam2 m7-bian2 sio2-khoa2 tham3-thiaN leh ?
B: A2-sai2 tham3-thiaN, siuN  tham3-thiaN, ho2 chhin-chiaN5 e7 hou7 lang5 long7 soa3 khi3.  Goa2 sin3-iong7 li2 to7-ho2. 
m: Lang5 kong2 moe5-lang5 chhui3 hiau-than2 kiaN5 bo5 peh8-chhat8 cho3 be7 chiaN5.  Li2 kiam2 kaN2 sin3-iong7 goa2? 
B: KaN2 noh!  Li2 cho3 li2 khi3 ka7 in hoe5-tap. 
m: HouN3!  Ia7 au7-jit8 bo5 tng5-te2 kha oe7 ou7.
B: Be7--lah!  Cho3 li2 bian2 khoa3-i3. 
m: An2-ni ho2!  Li2 to7 beh--lah, goa2 chiah kong2, in hit peng5 iu5-goan5 chin u7 li2-kai2, kiaN liau2 ho2 chhin-chiaN5 na7 kong2 siuN ku2, e7 hou7 lang5 long7 soa3 khi3, ho2 su7 ai3 khah kin2--leh, sou2-i2 u7 kau-tai7 goa2 kong2, lin2 na7 beh, soa3 ka7 lin2 sang3-tiaN7.
B: HouN3!  Si7 an2-ni-- ouN3!  Eng3-chhai3-m2-a3 li2 sit8-chai7 chin ho2 kha-chhiu2. 
m: Chit8 tui3 soan7-chioh8 chhiu2-chi2, ia7 chit 6 ban7 khou cho3 tiaN7-thau5, 20 ban7 cho3 pheng3-kim, 5 ban7 taN2 li2 cho3 saN-a2-kun5, 5 ban7 cho3 piaN2. ChhiaN2 li2 tiam2 leh, ka7 siu--khi2-lai5 . 
B: Ai-ioh, kiam2 thang ka7 i siu hiah che7?
m: Thang-noh, u7--e5 lang5 an2-ni thai3 u7 che7?
B: Na7 kah si7 an2-ni, goa2 ia7 bo5 se3-ji7 ka7 i siu--khi2-lai5.  Ia7 chit 5 ban7 soa3 kia3 li2 taN2 in 
 
cho3 kiaN2-sai3 saN, ia7 chit 5 ban7 taN2 in cho3 pang5-lai7 ke-si, ia7 chit-e5 hou7 li2 ang5.
m: Ai-ioh, bo5 to m7-bian2--leh, chhi7 cha-bou2-kiaN2 m7 to7 chhin-chhiuN7 li2.  TaN hou7 li2 lou2-lat8, chin chat-cho7 li2, goa2 beh tng2-lai5 khi3. 
B: Be7--noh, hou7 li2 chin tioh8-boa5, chiah koh lai5 che7, ia7 hit-peng5 ban7-su7 chiah pai3-thok. 
m: Ho2;  taN li2 chhiaN2.
B: Li2 chhiaN2 un-a2 kiaN5.(媒人出去信貞入來) 
S: A-bu2 goa2 tng2-lai5 lah!
B: E7-tau3 thai3 chiah kin2 tng2-lai5. (母真歡喜e5 khoan2, chhui3 吟詩)
S: A-bo2, li2 e7-tau3 thai3 chiah hoaN-hi2? 
B: U7 ho2-su7 koh m7 hoaN-hi2.
S: Goa2 tu2-a2 ti7 lou7-nih tu2-tioh8 Eng3-chhai3-m2-a3, kong2 i lai5 lan2 chia si7 lai5 chhong3 sim2-mih8?
B: To7 si7 lai5 ka7 li2 cho3 chhin-chiaN5.  Hia che7 goa2 ka7 li2 kong2.  Cheng7 kau3 taN chiah-che7 lang5 lai5 teh cho3, goa2 khoaN3 chit-e5 siang7 ho2.  Goa2 kah khoaN3 koe3 bak8, li2 un2-tang3 chin kah-i3. 
S: A-bo2 na7 khoaN3 ho2 to7 ho2, goa2 to7 bo5 keng2 saN hoe3.  Goa2 put-si5 ka7 li2 kong2, na7 lan2 sin3 chu2 e5 ka-teng5, jiat8-sim e5 chhian-lian5 chiu7 ho2, si7 kau3-hoe7 e5 chhian-lian5? 
B: M7 si7 lan2 kau3-hoe7, ia7 m7-si7 pat8 kau3-hoe7.
S: Iah, m7 si7, si7 to2 ui7?
B: Se3-siok8 lang5, bo5 thiaN to7-li2 e5.
S: Se3-siok8 lang5 ou3 ! (tioh8 kiaN e5 khoan2)
 
B: Se3-siok8 lang5 to7 an2-choaN2?  Se3-siok8 bong2 se3-siok8, koh ho2-giah8 leh , to7 si7 lan2 ke-a2 百万兄 in kong-chu2, hong-liu5 sang3 lah.  Tai7-hak8 e5 pit-giap8-seng, hak8-bun7 cheng-kong, sin-the2 kian7-khong, phin2-heng7 toan-chong, jin5-chai5 siong-tong, lau7-pe7 koh hu3-ong, tiau5-kiaN7 chiah ho2, a7-tioh8 tek-khak sin3 Chu2 e5 lang5? 
S: A-bo2, goa2 cheng7 kau3 taN kiam2 bo5 siong5 ka7 li2 kong2, goa2 to7 bo5 keng2 lang5 saN-hoe3, na7 kau3-hoe7 lai7 jiat8-sim e5 chhian-lian5 u7 to7-li2 u7 siong5-sek, koh long2 sin3, chiu7 bo5 lun7 san3, a2-si7 bo5 hak8-bun7, goa2 to7 bo5 iau3-kin2.  Li2 bo5 liah8 to7-li2 cho3 iau3-kin2, hoan2-tng2 hou7 chiN5-chai5 mia5-siaN kap te7-ui7 be5 khi3.仁愛姐ke3 陳ka3, kiam2 bo5 chin ho2-giah8, in-ui7 bo5 sin3 Chu2, tiong7-hu chhoa7 se3-i5 teh chhiN-chham2.慈悲姐ke3 張ka3, m7-si7 chin ho2-giah8, in-ui7 tiong7-hu bo5 sin3 Chu2, hong3- tong7, me5-jit8 hou7 tiong7-hu phah, chhiN-chham2 kau3 si2.  A-bo2!  Li2 kiam2 bo5 khoaN3-kiN3?  Li2 si7 goa2 e5 lau7-bu2, kiam2 thang hou7 goa2 khi3 chhiN-chham2.
B: Gong7-kiaN2 li2 bian2 khoa3-i3, lang5 in to kong2, na7 chhoa7 liau2 beh kap lan2 sin3 Chu2.  Goa2 ia7 kap in phin2 to7 hou7 li2 chu7-iu5 le2-pai3 in to u7 in3 lan2 . 
S: A-bo2!  He si7 thong-tho3 oe7 lah. Be7 Sin3-tit. 淑媛sang3 ke3 高ka3, be7 cho3 e5  si5 ma7 phin2 kong2 beh hou7 i lai5 le2-pai3, ho2-gian5 ho2-sui2, cheng3-keng chit8-e7 kiat-hun liau2-au7, siu7 in ta-ke khu-sok, chit8 kha-pou7 ia7 m7 hou7 i lai5 le2-pai3.  A bo2!  Li2 kiam2 m7-chai, kiam2 thang hou7 goa2 khi3 jip8 chit-khoan2 oah8 te7-geh8!!
B: Li2 m7-bian2 teh gau5 kong2-oe7, lin2 pe7 ho2-chhui3 ka7 li2 kong2, li2 na7-si7 m7, lin2 pe7 put-pi2  pat8-lang5, goa2 kah kaN2 seN li2, m7 kiaN li2 kek8, lin2-pe7 si7 siuN7 kong2 san3-chhiah8 kan-khou2 beh hou7 li2 khi3 hu3-kui3--leh, koh ho2-i3 oaN7 li2 khiok-i3.  Li2 chiah ka7 kek8 khoaN3-mai7 leh!
S: A-bo2!  ChhiaN2 li2 m7-thang siu7-khi3, li2 koh siuN7 khoaN3 leh, li2 si7 ai3 goa2 khi3 khui-oah8, na7 khi3 chhiN-chham2, li2 kiam2 be7 kan-khou2?  ThiaN kong2 百万chek in si7 ho2-khoaN3 na7- tiaN7, koh Hong-liu5 sang3 ia7 m7-si7 ho2 phin2-heng7.  Goa2 tak8-hang7 chiau3 to7-li2 sun7-than3 li2, li2 na7 kio3 goa2 chhong3 saN2-hoe3, goa2 long2 than3 li2, kan-taN chit-hang7 chhiaN2 bu2 li2 m7-thang tah-eng3 in. 
 
B: Li2 beh keh8 goa2, goa2 koh kan-na2 m7 hou7 li2 keh8.  Goa2 khoaN3 ho2 to7 ho2, bo5 li2 e5 tai7-chi3.  TiaN7 ia7 i2-keng ka7 lang5 siu liau2--lah!  Li2 na7 m7, u7 lou7 cho3 li2 khi3.
S: A-bo2-a3, kiam2 u7-iaN2 ka7 lang5 theh8 tiaN7 lah?
B: He bo5 iaN2. (theh8 tiaN7 hou7 i khoaN3 )
S: Thai3 bo5 kap goa2 chham-siong5?
B: Pou7-pou7 kap li2 chham-siong5, goa2 tai7-chi3 ia7 sai2-cho3.（信貞teh hau2, 牧師入來）
牧: Han5-chu5-so2, peng5-an. 
B: Peng5-an!  Bok8-su lai5 che7. 
牧: Chit kui2-le2-pai3 thai3 long2 bo5 lai5 le2-pai3?
B: To chiaN5 bo5-eng5.(信貞phang5 te5 請牧師)
牧: Khiok u7 iaN2, tai7-ke chin bo5-eng5.  Chong2-si7 m7-thang bo5-eng5 kah be7 ki3-tit Siong7-te3 kap leng5-hun5.  Seng3-jit8 na7 kau3 tioh8 chiong 1 jit8 hian3 cho3 seng3, siu2 an-hioh le2-pai3 chiah be7 hou7 mou5-kui2 be5 khi3, ng3-bang7 li2  6 jit8 kan gau5 cho3 kang, au7 le2-pai3 thang choan5-sim an-hioh lai5 le2-pai3. 
B: Ho2, to-sia7!  Au7 le2-pai3 chiah lai5 khi3 le2-pai3.
牧: Tu2-chiah Sin3-cheng sang3 thai3 teh hau2, si7 an-choaN2?
S: Bo5--lah!   Bo5 an2-choaN2!!
牧: Na7 bo5 to7 ho2, na7 u7 tioh8 ki-to2 kiu5 Chu2 the3 li2 khui-lou7. 
B: TaN, bi2 to7 chu2 chiaN5 png7 lah, ka7 bok8-su kong2 ia7 bo5 iau3-kin2. To7 si7 goan2 Sin3-cheng-a2 e5 chhin-su7.  Tu2-chiah moe5-lang5 lai5 teh cho3.  KiaN2-sai3 hit-peng5 chin ho2-giah8, u7 beng5-bong7,  kiaN2-sai3 ia7-si7 大學 chhut-sin--e5, koh ho2 siN-cho3, u7 chiN5, u7 mia5 
 
koh u7 se3, iah bo5 beh keng2 lang5 sim2-mih8 khoan2?  Lan2 si7 siuN kong2 kiaN liau2 san3-chhiah8 kan-khou2 beh keng2 1 e5 khah ho2-koe3 e5 hou7 i, khi3 ho2-mia7 thang chhin-chhiuN7 lang5.  I kan-taN m7, teh kap goa2 hoan-kha-chhia.  Bok8-su li2 ka7 goa2 siuN7 khoaN3-mai7?
牧: Sin3-cheng sang3, na7 chiau3 lin2 lau7-bo2 teh kong2, chit e5 chhin-su7 to ho2, lau7-bu2 thiaN3 li2, i kah khoaN3 koe3-bak8 tai7-khai3 ia7-si7 be7 bai2, li2 thai3 e7 m7 leh?
S: Bok8-su!  Goa2 m7 si7 keng2 lang5 e5 ke-su7, beng5-bong7, chai5-tiau7.  Goa2 chi2-u7 si7 ai3 jiat8-sim sin3  Chu2 e5 chheng-lian5 na7-tiaN7.  Chit e5 chhin-su7 goa2 to7 bo5 hiam5 in sim2-mih8, chi2 u7 hiam5 in bo5 thiaN to7-li2 na7-tiaN7.
牧: Hou7!  Si7 an2-ni ou3!  KiaN2-sai3 in si7 bi7 sin3-chia2 si7 bo5?
B: Si7 to si7, sui-jian5 si7 bi7 sin3-chia2, lang5 in to7 phin2 kong2 chhoa7 liau2 beh kap lan2 jip8 kau3, an2-ni beh thai3 u7 iau3-kin2?
牧: Han5-chu5-so2, na7 an-ni bok8-koai3 Sin3-cheng sang3 tiu5-tu5, chhiaN2 li2 leng2-cheng7 siuN7 khoaN3-mai7?  Li2 thiaN3 li2 e5 kiaN2, u7 thiaN3 i e5 jiok8-the2 ia7 tioh8 thiaN3 i e5 leng5-hun5 chiah ho2.  Li2 kong2 in chin ho2-giah8, u7 beng5-bong7, u7 chai5-tiau7.  Li2 e5 kiaN2 ke3 i thang hu3-kui3, che kiam2-chhai2 e7, chong2-si7 che si7 thiaN3 i e5 sin-the2 na7-tiaN7.  Li2 tioh8 koh siuN7 i e5 leng5-hun5, na7 ke3 hou7 hit-khoan2 ka-teng5 si7 chhin-chhiuN7 1 chang5 hoe chai ti7 chhi3-phe3 e5 tiong-kan, na7 m7-si7 chap8-hun e5 khia7-chai7, i e5 leng5-hun5 e7 siau-san2 kou-ta5.  Goa2 kiaN liau2 e7 chhin-chhiuN7 Lou5-tek jip8 Sou2-to-ma2, kau3 boe2 chhiN-chham2 kau3-kek8.  Koh chiau3 li2 kong2, in u7 kap lin2 phin2, che ia7 si7 oh-tit pin5-chun2.  Li2 ia7 chai pat8 kau3-hoe7 e5 chi2-mai7 ke3 ti7 lan2 chit ke-nih e5 se3-siok8-lang5 tu2-tioh8 kan-khou2, koh lan2 kau3-hoe7--e5 ke3 chhut-khi3, ia7 an2-ni chhiN-chham2, sit8-chai7 kho2-lian5.  Chiah e5 tai7-seng long2 u7 phin2, na7 si7 ke3 liau2 long2 bo5 hau7.  Sou2-i2 Han5-chu5-so2 chhiaN2 li2 leng2-cheng7 ti7 ki5-to2 e5 tiong-kan koh siuN7 khoaN3-mai7 leh!  M7-thang sui5-pian7, kiaN liau2 au7-jit8 hou7-hoe2 put-kip8. 
B: TaN ia7-sai2 siuN7, tiaN7, to ka7 lang5 siu liau2 la3. 
牧: Thai3 hiah kin2, ki3-jian5 si7 an2-ni, goa2 ia7 be7 thang kong2 sim2-mih8.  TaN li2 tioh8 
 
chin7 lat8 the3 li2 e5 cha-bou2-kiaN2 ki5-to2, hou7 i u7 khui3-lat8, thang seng3 koe3 chit-tiau5 十字架 e5 lou7.  TaN goa2 tioh8 sit-le2, in-ui7 e5-hng u7 seng3-keng gian2-kiu3-hoe7, goan7 lin2 peng5-an. (牧師出去, 信貞toe3 出去)
B: Bok8-su ah!
牧: Sin3-cheng sang3, m7-thang hau2, li2 tioh8 cho3 大丈夫 iong2-kam2, kiam2-chhai2 che si7 chu2 e5 ho2 i3-su3, chhe li2 jip8 chhai5-long5 e5 tiong-kan kiu3 in chit8 ke ia7 bo5 tek-khak, li2 tioh8 kak-gou7, thau5-cheng5 tek-khak u7 十字架, li2 tioh8 ti3-sek chhin-chhiuN7 choa5, sun5-liong5 chhin-chhiuN7 chiN2-a2, siong5-siong5 khiN5-tiau5 li2 e5 chu2, chiu7 bo5-lun7 kau3 to2-ui7, Chu2 beh pi3-iu7 li2.  Goa2 sin3, li2 tek-khak beh 得勝 cho3-kng, cho3 iam5, koh cho3 Mou5-se chhoa7 in choan5-ke 出埃及.  Goa2 beh siong5-siong5 the3 li2 ki5-to2.  Chu2 cho3 li2 e5 pin5-pai5, cho3 li2 hiong3-cheng5 bian2 khoa3-i3.  TaN goan7 Chu2 su3-hok po2-hou7 li2 . 
S: To-sia7!
B: Bok8-su lang5, to7-li2 cho3 li2 thoan5, ia7 tioh8 chhap kau3 lang5 e5 ke-lai7- tai7.  Cha-bou2-kiaN2 goa2 e5 , li2 ia7 thai3 goa2 beh ke3 hou7 siaN2 lang5, 奇kah 看著.
第二幕  十字架
人物:風流;信貞;店員2; ta-ke;kiaN2:A-kheng 
T: (Lau7 ta-ke tit8-tit8 me7 chhut-lai5) Phoa3-keh cha-bou2. (同上) Chhoa7 kah li2 che phoa3-keh cha-bou2, hiang3-tang5-si5 lang5 lai5 teh cho3 e5 si5, lan2 khi3 thiu-chhiam to chai koh m7-ho2, tai3 ka-to-peng5 thih- sau3-chhiu2 72 phoa3, chhoa7 lai5 bo5 chit8-tang goan2 lau7--e5 tioh8 si2 khi3, ke-hoe2 liau2 chiN5, si2 sit8 goa2 bo5 siuN7 bo5 chheh, goa2 na2-siuN7 na2-chheh, koh chhoa7 kah chit hou7 loh8-kau3--e5, ni5-a2 cheh-a2 m7-chai poaN3-hang7 bo5 beh ka7 lan2 sio-hiuN tiam2 chek.  Sin3-cheng a3  lai5 leh!
S: A-bo2!  Li2 kio3 goa2 beh tai7?
 
T: Kin-a2-jit8 chhe-it li2 tioh8 sio-hiuN tiam2-chek, kong-ma2 tioh8 ka7 goa2 sio-hiuN, chau3-phun-kong tioh8 ka7 goa2 hau3, kin-a2-jit8 na7 koh bo5 ka7 goa2 pai3, lin2 chou2-ma2 chiah kap li2 siang7-siN3.
S: Ho2 lah!  A-bo2, li2 m7-thang siu7-khi3 lah.  Hong thau3-thau3  tiam3 chia m7 tu2-ho2 koaN5-tioh8 , lai5 khi3, jip8-lai5 khi3 pang5-lai7. (khan ta-ke 入去, gin2-a2 A-kheng tng2-lai5 )
K: Ma-ma, goa2 tng2-lai5.
S: A-kheng li2 tng2-lai5 mah?
K: Ma-ma goa2 cha-hng e5 chhi3- giam7 100 tiam2 ou5 !!  Sip8-ji7 甲-e5 .
S: Chin koai, li2 chin gau5 thak8-chheh.  Kam2-sia7 Siong7-te3.  Li2 e7-hiau2 ki5-to2 be7 ?
K: E7.
S: Li2 kam2-sia7 Siong7-te3 hou7 Ma-ma thiaN leh!
K: ThiN-pe7 Siong7-te3,  goa2 kam2-sia7 li2 hou7 goa2 thak8-chheh u7 ti3-sek, chhi3-giam7 ho2 seng5-chek, kam2-un kho3 Chu2 A-men. 
S: An2-ni tioh8.  Chit-pai2 ho2 seng5-chek tioh8 koh khah bian2-kiong2 m7-thang chu7-ko.  Li2 e5 pak-tou2 kaN2 e7 iau, ma-ma sah8 chiah-e5 han5-chu5 hou7 li2 chiah8, pat8-lang5 u7 piaN2 thang chiah8, ma-ma bo5 piaN2 thang hou7 li2 chiah8, li2 m7-thang oan3-hun7 ma-ma he3 .（lau7 ta-ke chhut-lai5)                                
K: A-ma2 goa2 tng2-lai5 lah!
T: Ai-io3, gong7-sun li2 tng2-lai5 lah haN3.  Goa2 chit-e5 koai-sun, lai5, A-ma2 chhoa7 li2 lai5 khi3 ka7 ma2-chou2 po5-a3 pai3-pai3 leh, thang po2-pi3 li2. 
K: M7 ah!  Goan2 sian-siN kong2, ma2-chou2 po5-a2 bo5-iaN2 e7 po2-pi3  lang5, m7-thang pai3.
T: Gong7-sun e7 lah, pai3-pai3 leh, chiah e7 thau5-khak teng7.
 
K: Thau5-khak teng7-teng7 to7 be7 Thak8-chheh lah!
T: E7 lah, pai3-pai3 leh, chiah e7 iong2-kiaN7 lah.
K: Na7 e7 iong2-kiaN7!!  A-ma2 li2 thai3 e7 na2-pai3 na2 he-ku tang7-tu7. (eN3-heh8)
T: Gong7-sun li2 chin gau5 kong2-oe7.  KhoaN3 m7-tioh8 chham2, hit-ho7 choa5 siN hit-ho7 nng7 lian7, goa2 chit-e5 sun ia7 ka7 goa2 koai2 kah m7 pai3 put8.  Goa2 ti7-teh to7 an2-ni, khoaN3 na7 bak8-chiu kheh, sim2-mih lang5 beh ka7 goa2 hau3.  KhoaN3-phoa3 tioh8 lai5 khi3 toa3 saN phiN3-piah--e5.  Ho2!  Chhoa7 kah li2 chit-ho7 phoa3-keh sim-pu7 chiah tioh8 an2-ni teh lian5-hoe5.
K: A-ma2 jip8 lai5 khi3 pang5-nih, toa3 chia ai3-hou7 koaN5-tioh8! (khan A-ma2 入去)
S: A-bo2, hou7 lang5 chhiaN3-thiN7 chit-nia2 saN i2-keng thiN ho2 lah, li2 theh8 khi3 hou7 洋服店.
K: Ho2, goa2 lai5 khi3. (gin2-a2 theh8 saN 出去.酒店e5帳kui7 入來)  
X: U7 lang5 ti7-teh bo5?
S: Lai5 che7. 
X: Goa2 to7-si7 嘉賓閣e5 siau3-kui7 beh ka7 li2 siu chit-tiau5 chhai3-chiN5, khah pai3-thok le3! Cheng5-jit8 lai5 siu chit8-choa7, siu bo5, kin-na2-jit8 pai3-thok. 
S: Chin sit-le2, chit-chun7 lai7-bin7 to bo5- chiN5, chhiaN2 koh hou7 goa2 khoan-an7 leh, au7-jit8 na7 u7 chiah hou7 li2. 
X: Au7-pai3 to7 u7-iaN2 neh, ni5-boe2 lah, chhiaN2 khah pai3-thok leh !!
S: Ho2 lah!  Chin sit-le2(帳kui7 出去, gin2-a2 入來）
K: Ma-ma, goa2 theh8 khi3 lah, ia7 kang-chiN5 20 khou.
 
S: Chit 20 khou thang lau5-teh cho3 li2 thak8-chheh e5 hui3-iong7.  Kiu3-chu2- tan3 kau3 lah, ma7 tioh8 ka7 li2 be2 e5 . 
X2: U7 lang5 ti7-teh bo5?  Goa2 to7-si7 嘉賓閣e5帳kui7, li2 kaN2 e7 jim7-tit houN3, put-si5 lai5 ka7 li2 tho2-chiN5, chin phaiN2-se3, tak8-choa7 lai5, tak8-choa7 an7, taN chit-choa7 kaN2 m7-thang koh an7 lah!
S: Sit8-chai7 tui3 li2 chin put-chu7, chit8-choa7 ka7 li2 an7-koe3 chit8-choa7.  TaN chit-choa7 chhiaN2 li2 koh hou7 goa2 an7 chit8-e7, au7-jit8 goa2 na7 nia2 kang-chiN5 tek-kha heng5 li2.
X2: Li2 m7-bian2 teh ho2-gian5 ho2-sui2.  Li2 khah kong2 ma7 hit-ho7 thng-thau5.  Kin-na2-jit8 na7 bo5 thang heng5, beh tiam3 chia kap li2 tu2 tau3-ku2--e3. 
S: Pai3-thok leh--lah, hou7 goa2 an7 li3 lah.
X 2: Bian2 kong2,(theh8 lai7-bin7 e5 khi3-ku7) na7 bo5, che hou7 goa2 cho3 chun2-tng3. 
S: Hia e5 m7-thang ka7 goa2 theh8-khi3. 
X2: A-bo5 chiN5 theh8 lai5 heng5. 
S: A-kheng, li2 hit 20 khou kang-chiN5 seng hou7 goa2.
X 2: 20 khou ma7 ho2, u7 khah iaN5 bo5.  Au7-pai2 tioh8 long2 oan5.(chiu7 出去)
K: Ma-ma, taN lan2 kiam2 iau2 u7 chiN5? 
S: Beh thai3 u7.  A-bu2 chit8-koa2 chhiu2-chi2, lian7-a2, saN-a2-kun5 long2 hou7 lin2 A-pa theh8 khi3 tng3 liau2-liau2 leh. 
K: Ma-ma, goa2 chit-nia2 che3-hok8 theh8 lai5 khi3 tng3 ho2-bo5?
S: M7-thang, li2 chhun chit-nia2 na7-tiaN7.  Koai-kiaN2, lang5 pat8-lang5 u7 sui2-saN thang 
 
chheng7, ho2-mih8 thang chiah8, si3-koe3 thit-tho5.  A-bu2 long2 be7 thang hou7 li2 chhin-chhiuN7 lang5. 
K: A-bo2!  Li2 m7-thang hau2, goa2 bo5 iau3-kin2.(lau7-pe7 chiu2-chui3 to3-lai5)
H: A-kheng khi3 be2 hun.
K: A-pa, lan2 lai7-bin7 bo5 chiN5 lah-leh.
H: Ou2-i3!  Theh8 chiN5 hou7 A-kheng khi3 be2 hun, beh hit-ho7 siang-hi2--e5, ia7 soa3 koaN7 chit8-koan3 beh8-a2-chiu2 tng2-lai5.
K: A-pa, m7-thang chiah8-chiu2 lah.
S: Lai7-bin7 u7 chiN5 bo5 chiN5 li2 kiam2 m7-chai.  Li2 bo5 chiah8 thau5-lou7, kan-taN goa2 chit-siang-chhiu2 ka7 lang5 cho3 saN, 1 jit8 chong2 than3 joa7-che7, chit-e5  gin2-a2 chheng7 kau3 chiah-phoa3 , kui2-na7-jit8 bo5 toa3 pian7-tong, tak8-tng3 chiah8 han5-chu5,  kiam2 m7-si7 in-ui7 li2 an2-ni, chiah tioh8 chiah kan-khou2.
H: Ke kong2-oe7, goa2 si7 beh ka7 li2 theh8 chiN5, m7-si7 beh thiaN li2 khok8 ke-oe7.  Bian2-kong2, chiN5 koaN2-kin2 theh8 chhut-lai5. 
S: Bo5 chiN5 lah!
H: Beh theh8 chhut-lai5 tioh8 kin2 theh8 chhut-lai5, na7-bo5 li2 tioh8 chiah8-thui.
K: A-pa m7-thang koh phah A-bu2 lah.
H: Thek-siN.(eng7 chhiu2 phah-i) Bo5, chit nia2 che3-hok8 theh8 lai5 khi3 tng3 ma7 thang be2 2, 3 pau-hun. 
S: M7-thang theh8-khi3 lah.  Hit-nia2 che3-hok8 hou7 li2 theh8 khi3, chit-e5 gin2-a2 beh chheng7 siaN2-hoe3?  Pat8-mih8 bong2 theh8 khi3, chit-nia2 m7-thang lah, ho2-sim leh, m7-thang lah.
H: Pang3 lah!  Pa-ka-ia-lou3. (chhia-to2 , soa3 ka7 that, theh8 leh chhut-khi3)
 
K: A-bu2!
S: Koai-kiaN2 bo5 iau3-kin2. Siong7-te3 tek-khak bo5 pang3-sak lan2, ng3-bang7 u7 chit8-jit8 A-pa oe7 hoan2-hoe2 .
第三幕  警鐘
人物：Hong-liu5 kap i e5 peng5-iu2;peng5-iu2 e5 bou2
(當店e5內面)
P: A2-bo5, li2 iau2 teh khun3 si7 bo5, beh khun3 ma7 tioh8 lioh8-a2 khah chha-put-to leh.  Chit-chun7 kui2-tiam2 cheng lah, khoaN3-mai7 leh,  12 點半 lah, li2 chai bo5?  Me5-si5 kek khoaN3-hi3, tai7-chi3 long2 m7 cho3, li2 ma7 tioh8 khi2-lai5 chu2-png7 sau3-te3 . 
妻: Li2 ia7 thai7 goa2 beh khun3 kau3 ti7-tang5-si5. (Hah-hi3)
P: Ah!  Cheng5-si3 cho3 phaiN2 chek-tek, chiah tioh8 chhoa7 kah li2 che teh sio-sia3 lian5-hoe5.
妻: Chhoa7 goa2 che si7 kah joa7 bai2?
P:He chiaN jio7-toh nou3, bo5 taN tiam3-lai7 ma7 sau3-sau3 leh!
P: He chiaN5 jio-toh no3, bo5 taN tiam3-lai7 ma7 sau3-sau3 leh!
妻: Li2 ma7 bo5 beh sau3.  Goa2 ke3 kah li2 che, m7 chhin-chhiuN7 lang5.
P: Ke3 goa2 chit-e5 tng3-tiam3 Sin3-a3 kah joa7 bai2. 
妻: Kah joa7 ho2, lang5 pat8-lang5 u7 siau2-su2, ha7-lu2 thang chhe-kah, pat8-lang5 u7 chu7-ka-iong7--e5 khi3-chhia, chit8-jit8 khoaN3 beh 高雄Koan-a2-nia2 thit-tho5.  Ke3 kah li2 che, ban7-si3 ma7 be7 chhiau-seng. 
P: 非常時 tak8-hang7 tioh8 khah keng-che3 leh.  TaN mai3 chhia-poaN5, chiah che7 lang5 teh thiaN leh, ke kong2 si7 ke kian3-siau3, koaN2-kin2 khi3 chu2-png7, 腹肚真iau lah!
 
妻: Li2 be7 khi3 chu2, goan2 to be7 iau, kok-lang5 na7 iau tioh8 ka-ki7 khi3 chu2, na7 bo5 ai3 chu2, be7 hiau2-tit chhoa7 goa2 lai5 khi3 文化路 chiah8 .
P: Kong2-oe7 tioh8 khah tai7-khai3 leh.  Goa2 cho3 cha-pou--e5 tioh8 khi3 chu2-png7 ou3!!
妻: Iah, m7 goa2 cho3 cha-bou2-lang5 tioh8 ka7 li2 chu2-png7 si7-bo5?  Lang5 pat8-lang5 e5 bou2 to7 m7-bian2 chu2, an2-choaN2 goa2 tioh8 chu2.
P: Li2 tioh8 khah chha-put-to-a2 leh.  Li2 khi3 khoaN3 Hong-liu5 sang3 in hu7-jin5-lang5 leh, un5-jiu5 siong5-se3, li an2-ni chha2-ke la7-theh8.  Goa2 si7 siuN7 kong2 chiah-che7 lang5 teh khoaN3, koh cho3 chit khoan2 seng-li2, oan-ke phaiN2khoaN3, chiah bo5 ai3 kang li2, li2 liah8 cho3 goa2 teh kiaN li2 leh. Bian2 an2-ni chhia-poaN5, kin2-kin2 chu2-png7 chiah ho2.
妻: Goa2 bo5 eng5, si5-kan kau3 lah, beh lai5 khi3 khoaN3-hi3. 
P: Li2 m7, chin-chiaN3 m7 khi3 chu2-png7 ha3?
妻: M7-leh ,m7, si7 beh ka7 siaN2-tai7?
P: Goa2 si7 bong2 lun2, kiam2 chiaN5 si7 teh kiaN li2 .
妻: M7-kiaN, ka7 phah--lah.
P: Li2 m7 chin-chiaN3 ai3 goa2 phah neh?
妻: Ka7 phah lah, u7 chai5-tiau7 ka7 phah lah!（Hong-liu5 jip8 lai5 ）
H: Ka7 phah khi3 ou3!
P: Ah, lai5 che7, chin kian3-siau3, lang5 kong2 ok-chhe giat8-chu2 bu5-hoat kho2-ti7, chin-chiaN3 u7 iaN2.  Chhoa7 kah chit-ho7 sam-pat--e5, put-si5 teh poaN lau7-hi3, sit8-chai7 chin phaiN2 chek-tek.  Hong-liu5 hiaN li2 sit8-chai7 m7-bat po2--ou3!
H: Goa2 thai2-thoh u7 sim2-mih8 po2-poe3?
P: Lin2 Hong-liu5 so2 to7-si7 po2-poe3 lah.  Li2 long2 m7-bat ho2 po2-sioh, chhut-chai7 li2 phaiN2 khoan2-thai7, chhut-chai7 lin2 lau7-bu2 khou2-tok8, long2 m7-bat                                                                           oan3-chheh.  Tui3 ta-ke iu2-hau3, tui3 li2 un-sun5.  Li2 na7 chhin-chhiuN7 goa2 chhoa7 che, li2 tioh8 chhiN-chham2.  Hong-liu5 hiaN, li2 leng2-cheng7 siuN7 khoaN3-mai7 leh.  Li2 tui3 li2 e5 cha-bou2-lang5 kiam2 e7 tit-koe3.  Li2 teh hong3-tong7, khiam3 lang5 e5 chiN5, i ka7 li2 heng5 chiN5, tui3 to2-ui7 lai5 li2 chai iaN2 bo5?
H: M7 chai ah!
P: To7-si7 teh ka7 洋服店cho3 lu2 kang teh tou7-oah8 li2 chai bo5?  Chhin-chhiuN7 an2-ni, chiah gau5 thiaN3-li2, hiah-nih gau5 khiN5-ke e5 hu7-jin5-lang5, li2 khoan2-thai7 i an2-ni, kiam2 tui3 li2 e5 liong5-sim e7 tit-koe3?  Hong-liu5 hiaN li2 an2-ni teh khai, in 2 e5 bo2-a2-kiaN2 khiam7-tng5 neh-tou7, tak8-jit8 teh chiah8 han5-chu5, koh chit8-jit8 si7 chu2 2 tng3, li2 kiam2 long2 m7-chai. Hong-liu5 hiaN, goa2 cho3 li2 e5 peng5-iu2 ho2-taN2 khou2 -khng3 li2, ng3-bang7 li2 kin2 hoan2-hoe2.
H: Tiong-sin3 hiaN goa2 cheng5 kau3-taN sit8-chai7 long2 m7-chai, goa2 cha-bou2-lang5 ui7-tioh8 goa2 hiah kan-khou2, sit8-chai7 u7-iaN2 tui3 i chin put-chu7.
P: Goa2 u7 thiaN-khi2 kong2 lin2 hu7-jin5-lang5 si7 thiaN to7-li2--e5.  Goa2 tu2-chiah ti7 lou7-nih u7 thiaN tioh8 lang5 teh kong2 to7-li2, goa2 thiaN tioh8 chin ho2, goa2 siuN lin2 hu7-jin5-lang5 e7 hiah ho2, un2-tang3 si7 tui3 ki-tok-kau3 e5 kam2-hoa3.  An2-ni thang chai chit-e5 ki-tok-kau3 e5 to7-li2, sit8-chai7 si7 chin ho2.  Goa2 siuN7 chit e5  ki-tok-kau3 u7 gian2-kiu3 e5 pit-iau3.  Goa2 koat-sim beh lai5 khi3 thiaN to7-li2.  Li2 ia7 tioh8 kap li2 e5 hu7-jin5-lang5 khi3 thiaN chiah ho2.
H: To-sia7!  Goa2 na2-siuN7 sim-koaN na2 kan-khou2.  Tu2-chiah tng2-khi3 ka7 phah, soa3 theh8 1 nia2 gin2-a2 e5 che3-hok8 beh lai5 tng3, goa2 thai3 chiah gong7.  TaN beh thai3 u7 bin7 thang tng2-khi3?
P: Li2 na7 e7-hiau2 an2-ni siuN7 si7 chin kiong-hi2.  Se3-kan lang5 tak8-lang5 to7 e7 m7-tioh8.孔
子kong2“Ko3 put tan kai2” “Ti-ko3 pit kai2”  Chit-tiap8 na7  kheng2 hoan2-hoe2, iau2 be7 ti5 leh.  Ki3-ong2  put-kiu5 , lai5 chia2 kho2-tui.  Li2 iau2 少年koh si7 法科畢業e5 , 現時司法su u7 teh khiam3-oan5, li2 khi3 cho3, chit 500 kh ouchioh li2 tng2 khi3 cho3 chit-goeh8-jit8 e5 hoe2-sit8, kap khai-giap8 e5 hui3- iong7, na7 bo5 kau3, goa2 beh koh ka7 li2 tau3 kha-chhiu2 .
H: Tiong-sin3 hiaN!!  Goa2 cheng5 kau3-taN ti7 chui3-seng bang7-si2 e5 tiong-kan, chhin-chhiuN7 chiah8 tioh8 ba5-chui3-ioh8, khun3 m7-chai thang chhiN2.  Chit-tiap8 thiaN li2 chiah-e5 oe7, chhin-chhiuN7 teh thiaN 警鐘e5 聲, tit8-tit8 kio3 chheN2, taN goa2 chheN2-gou7 lah, koat-i3 beh ng3 神聖e5路lai5 chhut-hoat.  Li2 kin2-na2-jit8 tui3 goa2 chit-khoan2 e5 thiaN3-cheng5, goa2 chit8-si3-lang5 tek-khak bo5 be7  ki3-tit.
P: An-ni chiah ho2! 青年tek-khak tioh8 hun3-chi3 . 
妻: Hong-liu5-hiaN, lin2 Hong-liu5 so2-a3 chit le2-pai3 na7 beh khi3 le2-pai3, chiah chhiaN2 i tui3 chia lai5 chio goa2. 
P: Li2 chit-ho7 cha-bou2 kiam2 ia7 oe7 hoan2-hoe2 si7 bo5?
妻: Goa2 thiaN tioh8 Hong-liu5-so2 an-ni chin kian3-siau3. Goa2 siuN7 goa2 ia7 beh lai5-khi3 thiaN to7-li2 . Koe3-khi3 e5 tai7-chi3, chhiaN2 li2 sia3-bian2 goa2. 
P: Na7 chai chiu7 ho2.
H:Tiong-sin3 hiaN!!  Li2 chhiaN2!!  I2-au7 ban7-su7 chiah koh pai3-thok.
P:TaN sun7-kiaN5. Chit le2-pai3 tai7-k echiah lai5-khi3 pai3-tng5 相見!!
第四幕  勝利
S: A-kheng!  Lan2 lai5 le2-pai3. (大家禮拜) TaN li2 thang khi3 khun3, bin2-na2 cha2-khi2 thang khah-cha2 khi2-lai5.  A-bo2 chit-nia2 saN-a2 thiN7-thiN7 leh, ia7 beh lai5 khi3 khun3.
K: Ma-ma, goa2 lai5 khi3 khun3, li2 ia7 tioh8 liam5-piN khi3 khun3 neh. 
 
S: (Gin2-a2 khi3 khun3 e5 si5, chi2-u7 chit8-e5 kui7 ti7 十字架 kha ki5-to2) Lin5-bin2 e5 Chu2 ah!  Kiu5 li2 lin5-bin2 siau3-liam7 goa2 10 tang ku2 e5 bak8-sai2.  Hou7 Liap8-sat-lou7 koh oah8 e5 Chu2 ah!   Kiu5 li2 hou7 goa2 e5 tiong7-hu koh oah8,  li2 u7 hou7 A-gu5-tin7 hoan2-hoe2 kiam2 be7 hou7 goa2 e5 tiong7-hu hoan2-hoe2 mah? (Hong-liu5 jip8 lai5 kian3-siau3 khia7 ti7 piN-a2 等候)    Chu2 ah!  Lin5-bin2 goa2, kiu3 goa2, kiu5 li2 sia3-bian2 goa2 e5 tiong7-hu e5 choe7, chiu7 na7 in-ui7 goa2 e5 tiong7-hu tit-kiu3, goa2 tioh8 loh8 te7-gek8 goa2 ia7 kam2-goan7.  Chu2 ah!  Goa2 m7 si7 kiu5 li2 thau2-pang3 goa2 e5 kan-khou2, si7 kiu5 li2 kiu3 goa2 e5 tiong7-hu, thoat-li7 choe7-ok e5 pe2-pak8, lai5 kiaN5 li2 sin-seng seng3-kiat e5 to7-lou7.  Chu2 ah!  Goa2 sin3 li2 beh ki3-liam7 goa2 10 tang ku2 e5 bak8-sai2, ia7 beh kiu3 e5 tiong7-hu……出死入活.  Chu2 ah!  Goa2 si7 nng2-chiaN2 e5 lu2-pi7, kiu5 seng3-sin5 pang-chan7 goa2 e5 sin3-s.im(Hong-liu5 tong3 boe7 tiau5 thiau3 oa2 lai5 kui7-loh8 khan Sin3-cheng e5 chhiu2 thi5-khau3 )
H: Sin3-cheng, Sin3-cheng, li2 ko2-jian5 u7 khah iaN5. (A-kheng chau2 chhut-lai5 khan lau7-pe7 e5 chhiu2 hau2)
K: A-pa!  Li2 tng2 lai5 mah!  ChhiaN2 li2 bo5 koh chhut-khi3.
H: A-kheng!  A-pa 10 tang ku2 tui3 lin2 chin put-chu7, hou7 lin2 siu7-khou2 moa2-moa2, lin2 tioh8 sia3-bian2 A-pa e5 gu5-gong7 ……
S:Kam2-sia7 goa2 e5 ThiN-pe7 ……
The  end

I si7 choe7-jin5 e5 Kiu3-chu2
 Lau5 Hoa5-gi7 
[ Chu3 i3 :Ai3 chhian2-beng5 Ia5-sou lai5 se3-kan e5 su2-beng7 si7 sim2-mih8 ?  Long2-chong2 4 幕 si7 eng7 soat-kau3 e5 khoan2-sit lai5 piau2-hian7. 第一幕 si7 thau5-su7, 第二, 三幕 si7 loe7-iong5, 第四幕 si7 kiat- lun7. 人物si7 8 e5, (bok8-su, i-seng; i2-goa7 6 e5 hoan7- chia2). Ui7-tioh8 khah toa7-han3 e5 hak8-seng lai5 sia2--e5 ].  
第一幕
(Bok8-su ti7 kang2-tai5 teng2) thak8 Lou7- ka 4:18, 19 ; 5 ;31, 32 ; 7: 22.
Chhin-ai3 e5 hiaN-che2 !  Ia5-sou kang3-seng lai5 se3-kan si7 ai3 chiu7-kin7 choe7-jin5, lai5 chhoa7 in hoan2-hoe2 thoat-chhut choe7- ok cho3 Siong7-te3 e5 kiaN2, tit-tioh8 eng2-oah8 e5 hok-khi3.  I si7 choe7-jin5 e5 peng5-iu2, koh si7 Kiu3-chu2.  Choe7-jin5 put-lun7 chi7-chui7 na7 kam-goan7 chiu7-kin7, I long2 beh chiap- lap8 m7 khi3-sak.  (chun2-pi7 第 二 幕 e5 tiong-kan, ti7 au7-bin7 gim5 213).  
第二幕
(Toh-teng2 pai5-liat8 i2-liau5 e5 ke-si, mng5 pai5 sia2 重生一院專門治療靈魂症).
i. Goa2 si7 Ia5-sou e5 hak8-seng, goa2 bo5 be7 ki3-tit goa2 e5 Chu2 ti7 se3-kan e5 jit8, gau5 the2-thiap hiah e5 peN7-thiaN3 e5 kan-khou2 lang5 lai5 i-ti7, soa3 kiu3 in e5 leng5-hun5. Beng5-li7 m7-si7 goa2 sou2 ai3, goa2 ai3 oh8 Chu2 e5 khoan2-sit, toe3 I e5 kha-pou7.  Se3-kan lang5 e7-hiau2 i-ti7 peN7-cheng3, be7-hiau2 i-ti7 leng5 hun5.  Kho2-lin5 ah !  Goa2 beh cho3 hiah e5 leng5-hun5 peN7-thiaN3 e5 peng5-iu2, thang an-ui3 in, soa3 chhoa7 in bat Ki-tok; goa2 sin3 che si7 Chu2 sou2 kau-tai7 goa2 e5 thian-beng7 (Chhiu2 kou-ta5 (a), kap pai2-kha (b) sio- chhoa7). 
a. Pai2 hiaN !  Li2 khoaN3 !  Ti7-chia u7 ong5-lok-a2 sian khui  重生醫院, kong2專門, 治療靈魂症. 
 
b. Koh long2 m7-bat thiaN-kiN3 e5 peN7 mia5.  Leng5-hun5 kiam2 u7 peN7 ?  Lan2 jip8 lai5 khi3 chhi3 khoaN3 mai7. 
i. Lai5 che7.  Peng5-iu2 ah !  Lin2 e5 kha-chhiu2 bo5 chu7-iu5, put-chi2 ka7 lin2 tong5-cheng5 ; m7-ku2 chiau3 goa2 khoaN3 lin2 u7 koh khah tang7 cheng3. 
a.Eh ! Sim2-mih8 cheng3 ? KaN2 si7 li2 teh kong2 e5 leng5-hun5 peN7 houN3 !  (Leng2-chhio3).
 i.Si7 lah !  Lin2 e5 peN7 eng7 jiok8-gan2 si7 khoaN3 be7 tioh8, ai3 eng7 Ki-tok e5 Kng chio3 chiu7 it-bok8 liau2-jian5.  (Eng7 ham3- kiaN3 chio3).  Lin2 e5 leng5-hun5 i2-keng jiam2- tioh8 pai2-kha koh khoe5-chhiu2 ; che koan- he7 seN3-mia7 e5 biat8-bo5.  Jiok8-the2 e5 peN7 kau3 si2 soah, leng5-hun5 e5 peN7 si7 si2 be7 soah, u7 eng2-oan2 e5 heng5-hoat8. Li2 sou2 kong2 na7 sit8-chai7, u7 hoat- tou7 thang kiu3 goan2 hit e5 eng2-oan2 e5 si2 bo5 ? 
a.TaN jiok8-the2 khah bo5 iau3-kin2, kin2-kin2 the3 goan2 siat-hoat kiu3 leng5-hun5. 
i. Lin2 chin gau5 keng2 hit e5 u7 ke3- tat8--e5.  Jiok8-the2 tit I-ho2, m7 tat8-tioh8 leng5-hun5 e5 tit-kiu3.  Chong2-si7 lin2 tioh8 ai3 chhiu2-sut8, chiu7-si7 hit e5 pai2-poe7 e5 kha- chhiu2 ai3 cham7 khi2-lai5. 
b. M7-bian2 cham7 khi2-lai5 kiam2 be7 eng7-tit ?   Kiam2 bo5 pat8 e5 hoat-tou7 ? 
i. Ia5-sou kong2, Jiok8-the2 oan5-choan5 lai5 loh8 te7-gek8, put-ju5 hou7 li2 hoan7-choe7 e5 kha-chhiu2 cham7 khit-lai5, cho3 phoa3-siuN3 lai5 jip8 eng2-oah8.  Sou2-i2 na7 ai3 eng2-oah8, choat8-tui3 ai3 chhiu2-sut8, che si7 piau2-beng5 kap choe7-ok bo5 kan-siap8, koh si7 tit-kiu3 e5 thau5 chit8-pou7. 
a. Na7-si7 an2-ni, goa2 hoaN-hi2 cham7- tng7 bai2-chhiu2 lai5 kiu3 leng5-hun5. 
b. Goa2 ia7 kam-goan7 cham7-tng7 choe7- ok e5 kha-kut. 
 
i. Chhiu2-sut8 m7-si7 goa2 e5 khui3-lat8, Si7 kho3 Seng3 Sin5 e5 leng5-lek8, chiu7-si7 eng7 chit ki Seng3 Sin5 siang-bin7 lai7 e5 kiam3. TaN lai5 khi3 chhiu2-sut8, (chhoa7 in jip8 u7 thiaN-kiN3 ke-si kap chhan e5 siaN, i-seng koh chiuN7-tai5, chheN-me5-lang5 (C) khit-lai5). 
e. Chia si7 重生醫院 hoN3 ?  Sian-seN ti7-teh bo5 ? 
i. Lai5 che7.  Goa2 chiu7-si7, u7 sim2-mih8 kui3-su7 ? 
c. Sian-seN ah !  chhiaN2 li2 thiaN goa2 e5 khou2-cheng5.  Goa2 ui7-tioh8 chit nng7 lui2 bak8-chiu khai che7-che7 chiN5, ia7 long2 bo5 pou7, na2 ku2 na2 siong-tiong7, soa3 sit-beng5. Goa2 cho3 lang5 taN u7 sim2-mih8 bok8-tek8, kau3 chia chiN5 ia7 khai chin7, iu7-koh jin5- cheng5 kek8 khek-pok8, ke-lai7 chi3 kan3 peng5-iu2 khoaN3 goa2 bo5 bak8-te7, long2 pang3- sak goa2.  Sim ut-bun7 siuN7 bo5 lou7, chiu7 beh tiau3-tau7 chu7-sat, siu7-tioh8 chou2-chi2 koh kio3 goa2 lai5 chhoe7 li2, (theh8 chhut siau7-kai3-chng7 i-seng chiap khi3 thak8. Chhau3-hi7 (D) jip8-lai5). 
d. Sian-seN ah !  Li2 chin ko-beng5 Goa2 si3-koe3 tham3-thiaN, na7 koe3 li2 e5 chhiu2 e5 long2 seng5-kong ; sou2-i2 ai3 lai5 pai3-hau7. 
i. Khi2-kam2 khi2-kam2.  Li2 u7 sim2-mih8 peN7 ? 
d. Chiu7-si7 chhau3-hi7-lang5.  (I-seng eng7 ham3-kiaN3 khoaN3 D kap C). 
i. Lin2 e5 leng5-hun5 e5 bak8-chiu, hi7-khang ia7 phoa3-siuN3, chit e5 na7 bo5 ti7-liau5 e7 ti3-kau3 eng2-oan2 e5 biat8-bo5. Che tioh8 kho3 Ki-tok e5 po2-hoeh lai5 se2 chiu7 e7 kng, chiu7 e7 thiaN.  Chit e5 hoeh si7 tui3 Ia5-sou e5 Sip8-ji7-ke3 lau5-chhut--e5.  TaN lin2 nng7 lang5 jip8 lai5 ti7-liau5-sek se2.  (Jip8-tiuN5, I- seng koh chhut-lai5.  (D) chhoa7 un2-ku, (E) kap e2-kau2, (F) khi2-lai5).
d. Sian-seN ah !  Cheng5-jit8 i lai5 se2 ti7 Ki-tok e5 po2-hoeh liau2-au7 hi7-khang soa3 u7 thiaN-kiN3 thian-lai5 e5 siaN neh.  Ia7 kin-a2-jit8 kiong5-kiong5 chhoa7 nng7 e5 peng5- iu2 beh koh lai5 kiau2-chha2 li2, si7 un2-ku kap e2-kau2--e5. 
e. Sian-seN ah !  Kiam2 u7 lang5 pi2 goa2 khah phaiN2 mia7 ?  Chit8-si3-lang5 phaiN7 ku-koa3 chin phaiN2 khoaN3.  Lang5 long2 chhio3 goa2 ???? ahi8…….. 
i.  Peng5-iu2 ah !  Boh8-tit ui7-tioh8 li2 e5 goa7-koan lai5 sit-chi3, u7 chit8 e5 Siong7-te3 teh khoaN3 lang5 e5 lai7-sim.  I bo5 khoaN3 lang5 e5 goa7-bin7. 
e. Kiam2 u7 iaN2 !  Siong7-te3 m7 khoaN3 goa2 khiap-si3 e5 un2-ku mah ? 
i. U7 lah.  I si7 kam3-chhat lai7-sim e5 Siong7-te3.  
e. Na7 si7 an2-ni, goa2 ai3 hou7 hit e5 Siong7-te3 khoaN3 goa2 lai7-sim e5 sui2. 
i. (Eng7 ham3-kiaN3 chio3), li2 e5 lai7-sim ia7 u7 hian2-chhut goa7-phoe5 e5 cheng3- chong7.  Che si7 in-ui7 leng5-hun5 eng5-iong2 put-liong5, sou2-i2 tak8 jit8 tioh8 chiah8 Ki-tok e5 oah8-mia7 piaN2 kap lim oah8-mia7 chui2, (chiong ioh8 hou7 i chiu7 the3 tiuN5, ia7 khoaN3 e2-kau2 e7-hiau2 tui3 chhau3-hi7 e5 kong2).  Chit lang5 lian5 leng5-hun5 ia7 e2-kau2 be7 hiau2 o-lo2 Siong7-te3.  Si7 in-ui7 bo5 u7 Ki-tok kiu3- siok8 e5 kam2-kek, sou2-i2 na7 hou7 i kam2-kek-tioh8 Ki-tok e5 thiaN3-thang3, chiu7 be7 kim3- tit e7 chhut siaN o-lo2.  Sou2-i2 tioh8 ai3 su- hiat chu3-sia7 Ki-tok e5 hoeh, hou7 i chai- Chu2 sio-lo7 e5 thiaN3-cheng5 thang kek-tong7 i. (Jip8-tiuN5). 
第三幕
(I-seng kap hoan7-chia2)
 
i. Chhin-ai3 e5 hiaN-che2, ai3 lai5 siau7- kai3 goa2 e5 peng5-iu2 e5 sin3-giong2 keng-giam7, cho3 lin2 e5 chham-kho2 kap hoan2-seng2. In si7 hoe3-chit8-chia2, iau2-ku2 tui3 Ki-tok u7 tit-tioh8 leng5-tek e5 khoai3-lok8, ai3 lai5 kian3-cheng3. 
c. Ti7 se3-kan e5 heng7-hok goa2 sit-loh8 chin che7.  Sui2 e5 mih8, ho2 khoaN3 e5 kong- keng2 ti7 goa2 long2 ou-am3, chong2-si7 chit e5 be7 thang hou7 goa2 choat8-bang7.  In-ui7 Chu2 u7 khui goa2 e5 leng5-gan2, thang hou7 goa2 bat I, soa3 hok8-sai7 I cho3 leng5- hun5 e5 Chu2.  Lin2 sui-jian5 bak8-kng, lin2 e5 kiaN5-tah8 si7 ou-am3; in-ui7 lin2 khoaN3 be7 tioh8 chin-oah8 e5 Siong7-te3.  Na7 lai5 chhoe7 Ki-tok, I beh khui lin2 e5 sim- bak8. 
a. Goa2 pai2-kha oh kiaN5 koh phaiN2 chau2, m7-ku2 leng5-hun5 e5 kha u7 kau3-giah8 khui3-lat8 thang chau2 sin3-giong2 e5 lou7. Lin2 oan5-choan5 e5 kha chau2 ti7 choe7-ok e5 lou7, cho3 Sat-tan3 e5 lou7-eng7.  Kho2-lin5 ah ! Ng3-bang7 lin2 goan7 siu7 Chu2 i-ti7, thang Chau2 thiN-lou7. 
e. Goa2 cho3 lang5 siang7 khiap-si3, chin phaiN2 khoaN3, gia5 tang7-ke5.  M7-ku2 goa2 e5 sim-bak8 u7 khia7 chiaN3 teh giong2-bong7 Siong7-te3, theng3-hau7 hit e5 eng5-kng e5 hok-khi3.  Na7-si7 lin2 e5 sim-sin5 un2-ku bin7 long2 ng3 thou5-bin7, khoaN3 but8-chit, chiN5- chai5, mia5-siaN, koan5-li7, te7-ui7 cho3 po2-poe3. Peng5-iu2 ah !  ChhiaN2 lin2 kiah8 thau5 khoaN3 thiN, lan2 e5 Chu2 pi2 chiah e5 mih8 ban7-poe7 khah ho2. 
d. Goa2 e5 leng5-seng3 e5 hi7-khang chin bin2-chiat8, e7-thang thiaN Chu2 e5 siaN, koh e7 hun-piat lang5 e5 siaN.  Lin2 e5 hi7-khang long2 ai3 thiaN lang5 e5 siaN, chiu7-si7 o-lo2, thiam-mi7, po-so e5 oe7, hi3-hiauh, sia5-im5 e5 gian5-gu2.  U7-si5 hi7-khang-khin lai5 siu7- khi3 oan-ke khi2 su-iok8, goa2 leng7-kho2 goa7-phoe5 lai5 chhau3-hi7, lai7-sim lai5 thiaN Chu2 e5 siaN tit I thiaN3. 
b. Goa2 e5 chhiu2 kou-ta5 be7 chu7-iu5, m7- ku2 leng5-seng3 e5 chhiu2 si7 oan5-choan5, u7 chheng-khi3 koh sui2.  Lin2 e5 ho2 chhiu2 eng7 ti7 su-iok8 kap choe7-ok, thau-theh8, cho3 phaiN2, sio-phah lai5 phah Ia5-sam5. Goa2 tui3 Chu2 i-ti7, taN si7 pian7-pian7 thang cho3 long2-chong2 e5 ho2-su7. 
 
f. (E2-kau2 e5 eng7 pi2--e5, ia7 chhau3-hi7 e5 ka7 i hoe5-oe7).  Goa2 sui5-bong2 e2-kau2, na7- si7 leng5-hun5 chai tioh8 keng3-ui3 siong7-te3 ng3 I o-lo2.  Na7-si7 lin2 e5 chhui3 gau5 kong2- chhut u3-oe3, ok-tok8 e5 sia5-oe7.  Chu2 hou7 goa2 e2-kau2 lai5 seng3-hoa3 goa2 e5 chhui3. Ng3-bang7 lin2 e5 chhui3 siu7 Chu2 seng3-hoa3 chhut o-lo2 e5 siaN ti7 I e5 bin7-cheng5.  
i. I2-siong7 tui3 in e5 ko3-pek8, hou7 lan2 thang chai Chu2 chiu7-si7 beh i-ti7, kai2- pian3 lan2 e5 sim-seng3, cho7-chiu7 sui2 e5 lang5 ti7 Siong7-te3 e5 bin7-cheng5 hou7 I chheng-cho3 gi7. 
第四幕
(Soat-kau3 e5 kiat-lun7)
Chiau3 i2-siong7 hou7 lin2 chai Ki-tok e5  su2-beng7 si7 sim2-mih8 ?  Kau3-hoe7 e5 kang- chok si7 sim2-mih8 ?  Kau3-hoe7 si7 chhin- chhiuN7 peN7-iN7, chhut-jip8 e5 si7 peN7 lang5. Lan2 e5 sian-siN si7 na2 Ia5-sou, ti7 kau3-hoe7 lai7 u7 che7-che7 khoan2 e5 choe7-jin5, u7 hoan7-choe7 ti7 kha, chhiu2, chhui3, bak8 kap sim-heng7 teng2-teng2.  Ki-tok khui siang-chhiu2 beh chiap-lap8 hit ho7 lang5 lai5 ka7 i kai2- pian3 teng5-thau5-siN.  Lan2 e5 kau3-hoe7 tioh8 the2-thiap Chu2 e5 sim, hoan-geng5 siu- iong5 lai5 seng3-hoa3 in. In chiu7-kin7 kau3- hoe7, u7-e5 si7 tui3 pou3-to7, tui3 lang5 siau7-kai3, tui3 houN3-ki5-sim tit-tioh8 in2-chhoa7; a2-si7 ti7 ngou2-gu5-jian5, u7-si5 khoaN3-kiN3 Ki-tok-tou5 e5 ho2 koe2-chi2, lai5.  Put-lun7 tui3 to2-ui7 e5 lou7- keng3 lai5, kau3-hoe7 ai3 eng7 thiaN3-sim hou7 in u7 leng5-seng3 e5 moa2-chiok.  Chiu7-si7 eng7 Ki-tok e5 hok-im lai5 chhiong-moa2 in e5 hoaN-hi2, kai2-pian3 in cho3 sin chhong3- cho7 e5 lang5.  
Goan7 Siong7-te3 e5 Sin5 un7-tong7 ti7 I e5 Seng3-hoe7, na2 e7 hoat-hui i e5 su2-beng7, ia7 khe2-si7 hiaN-che2 e7 li2-kai2 Ki-tok e5 cheng- sin5, gau5 kiu3 choe7-jin5 chhut si2 jip8 oah8. A-men. 
(Tai5-oan5 Kau3-hoe7-po3 te7 699 koan3,1940 ni5 12 geh8)

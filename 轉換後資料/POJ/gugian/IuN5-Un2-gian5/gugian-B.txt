Ia2-long5 kah Bok8-iuN5-lang5

U7 chit8-e5 bok8-iuN5-lang5 , i sou2 chhi7 e5 iuN5-a2 tioh8-che, ti3-su2 iuN5-a2 long2 si2 liau2-liau2. U7 chit8-chiah tiaN7-tiaN7 ti7 chit-tah-a2 chhut-jip8 e5 ia2-long5 thiaN-tioh8 chit-e5 siau-sit, choan-kang lai5 hiong3 bok8-iuN5-lang piau2-tat8 i e5 pi-siong : “ Peng5-iu2--a, thiaN-kong2 li2 tu2-tioh8 kiap-lan7, sou2 chhi7 e5 iuN5-a2 tioh8-che long2 si2--khi3, kam2 chiaN5-sit8 an2-ne ? “ Bok8-iuN5-lang5 sim-koaN chin kan-khou2, kong2 : “ Aih, si7--lah , chit8-chiah long2 bo5 oah8--loh8-lai5 ! “

Chit-chiah ia2-long5 thiaN i an-ne kong2, soah hau2 chhut-siaN lai5 : “ U ... ! Chiah-ni7 kou2-chui, un-sun5, pui5-nng2 e5 iuN5-a2--a, thiN-kong-peh--a li2 sim-koaN ma7 bi7-bian2 siuN hiong5--a, na3-e7 lian5 chit8-chiah iah8 bo5 beh pang3 i soah ! “

“ Chin-chiaN3 kam2-un, ia2-long5 sian-siN. “ Bok8-iuN5-lang5 chin kam2-sim, “ KhoaN3 e7 --chhut-lai5, li2 chiok siong-sim--e. “

“ I u7-iaN2 chiok siong-sim , “ Bok8-iuN5-lang5 chhi7 e5 kau2-a2 in3 kong2 : “ M7-koh i si7 tih siong-sim kong2, i au7-pai2 long2 bo5-thang koh chiah8 tioh8 li2 e5 iuN5-a2--a ! “


Keng-chhiu2


U7 lang5 sang3 chit8-ki iong7 ou-toaN5-bok8 choe3 e5 keng hou7 chit8-e5 keng-chhiu2. Chit-ki keng e7-tang3 sia7 chin hng7 ji5-chhiaN2 chiok chun2, keng-chhiu2 chin kah-i3. U7 chit8-pai2, keng-chhiu2 chin-chiok khoaN3, chiah hoat-kak chit-ki keng chhou-phe5 a2 chhou-phe5, teng2-bin7 bo5 hoe-ji7, kah i e5 ke3-tat8 bo5-siaN2 su3-phe3, i to7 khi3 chhe7 hit-tong-chun7 siong7-kai3 u7-mia5 e5 tiau-khek sai-hu7, chhiaN2 i ti7 keng teng2-thau5 khek siong7 sui2 siong7 hok8-chap8 e5 hoe-ji7, chit-e5 tiau-khek sai-hu7 tah-eng3--i , chhiaN2 i koh ke3--kui2-kang chiah lai5 theh8.

Iok-sok e5 si5-kan kau3--a, keng-chhiu2 khi3 theh8 keng, i khoaN3-tioh8 keng teng2-bin7 u7 kui-pak phah-lah8 e5 tou5, chiok kah-i3--e, teng2-bin7 u7 tng tih chau2 e5 be2, chun2-pi7 beh sia7 chiN3 e5 keng-chhiu2 kah chau2 kah si3-soaN3 e5 ia2-siu7. I kong2 : “ Iah-koh u7 siaN2-me2 tou5 e7-tang3 kah chit-ki keng hiah-ni7 tau3-tah ? “

“ Li2 ke3-tat8-lian5-siaN5--a, goa2 sim-ai3 e5 keng ! “ i na2 kong2 na2 ka7 keng giu2 hou7 an5-an5 chun2-pi7 beh lai5 chhi3 chit8-e7-a2 khoaN3-mai7, m7-koh, in-ui tiau-khek liau2-au7, u7-e5 sou2-chai7 chhou u7-e5 sou2-chai7 iu3, siu7-lat8 boe7 peng5-kun, chit-ki keng chu7-an-ne tng7--khi3 a.


Ba7-hioh8 kah Koe-bu2

U7 chit8-chiah ba7-hioh8 ti7 thiN-teng2 pe, chiong e7-bin7 e5 keng2-ti3 khoaN3-thau3-thau3. Hiong5-hiong5, i na2-chhiuN7 siN3-na3 kang7-khoan3 chin kin2 to7 chhiong--loh8-lai5, ti7 chit8-e5 oe2-oe2 e5 chhek-chhng teng2-thau5 theng5--loh8-lai5, keh bo5 goa7-ku2, koh pe khi3 leng7-goa7 chit8-e5 chhek-chhng hioh-khun3. U7 chit8-chiah koe-mou phong7-song e5 koe-bu2 khoaN3-tioh8 chit-e5 cheng5-keng2, to7 ka7 liau5-a2 lai7-toe2 e5 koe kong2 : “ Chhin-ai3 e5 chhu3-piN, ba7-hioh8 si7-an2-noa2 siu7 keng3-tiong7 ? Kam2-si7 in-ui7 i gau5 pe ? kong2 chiaN5-sit8--e5, na7-si7 goa2 beh, ma7 e7-tang3 ui3 chit-e5 chhek-chhng pe khi3 leng7-goa7 chit8-e5 chhek-chhng. Li2 khoaN3, i e5 bak8-chiu ah8 bo5 pi2 lan2 khah toa7-lui2, kha-thui2 ma7 bo5 lan2 tng5, ma7 bo5-it-teng7 e7 pe pi2 lan2 khah koan5 ! “
Ba7-hioh8 thiaN-tioh8 koe-bu2 tih thih8-thih8-kio3, iong7 i chin u7 eng-ui e5 gan2-sin5 ka7 koe-bu2 siong3--chit8-e7 : “ Si7--lah, ba7-hioh8 u7-tang-si5-a2 u7-iaN2 pe bo5 koe-a2 hiah koan5, m7-koh koe-a2 soah bo5-thang pe pi2 ba7-hioh khah koan5 ! “ i chit8 kong2 soah, koh chhiuN7 siN3-na3 kang7-khoan2, tian2 sit8 pe khi3 hun5 teng2--a.

Thian-go5, Tai7-a2 kah He5-a2

Thian-go5, tai7-a2 kah he5-a2 si7 ho2-peng5-iu2, in long2 toa3 ti7 chin sui2 e5 ou5-piN. U7 chit8-jit8, in choe3-tin7 beh poaN chhu3. Thian-go5 chhe7-tioh8 chit8-tai5 chai3 he3 e5 chhia-a2 , chit saN-e5 peng5-iu2 choe3-he2 chhut-lat8 giu2 , m7-koh chit tai5 chhia-a2 soah long2 bo5 tin2-tang7.
Tang-si5--a2 si7 thian-go5 ong2 thiN-teng2 e5 hun5 pe--khi3, he5-a2 chit8-pou7 chit8-pou7 to3-thoe3 thiau3, tai7-a2 si7 piaN3-mia7 siu5 khi3 ou5 tiong-ng.

Long5 kah Hoh8


U7 chit8-chiah long5 , ti7 chiah8 iuN5-a2-kiaN2 e5 si5-chun7, bo5-soe3-ji7 khi3 ka7 kut-thau5 ke5 ti7 na5-au5 lai7, soah lian5 chhui3 ma7 hap8 boe7 -- khi2-lai5. I khoaN3-tioh8 chit8-chiah hoh8, to7 chhiaN2 hoh8 tau3-saN-kang7 .
Hoh8 chiong i e5 thau5-khak nng3 jip8-khi3 long5 e5 toa7-chhui3, iong7 kui-pou7, chiah chiong kut-thau5 giap -- chhut-lai5 . Tng chit-chiah long5 tu2-tu2-a2 e7-eng7 -- e5 ka7 chhui3 hap8 -- khi2-lai5 e5 si5, to7 chit8-chhui3 ui3 hoh8 e5 am5-kun2-a2 ka7 ka7 tng7 , chiong hoh8 thiah-chiah8-loh8-pak.

Hong-chhe kah Iah8-a2

Hong-chhe ti7 hun5 teng2 tih pe, i aN3-thau5 khoaN3, khoaN3-tioh8 chit8-tin7 iah8-a2 ti7 soaN-khiN lai7 pe lai5 pe khi3 . Hong-chhe tui3 iah8-a2 kong2 : “ Lin2 beh sin3 -- bo5 ? goa2 tit-beh khoaN3 boe7 chheng-chhou2 lin2 -- a, goa2 pe chiah-ni7 koan5 , thang khoaN3 chiah-ni7 hng7, lin2 it-teng7 chiok oan3-tou3 --goa2 e tioh8 -- bo5 ? “
“ Chiah8 khah bai2 ! oan3-tou3 ? “ Iah8-a2 kang7-khoan2 iong7 chin hiau-pai e5 khau2-khi3 kong2 : “ Chit8-si-a2 to bo5 ! Li2 pe kah khah koan5 khah hng7, ma7 kang7-khoan2 hou7 soaN3 pak8-tiau5 leh, bo5-thang siuN7-beh pe to2-ui7 to7 pe to2-ui7 , chit-khoan2 seng-oah8 u7 siaN2-me2 heng7-hok ? Kong2 cheng3-keng -- e5, gun2 sui-bong2 pe bo5 chhiuN7 li2 hiah koan5, m7-koh sui5-si5 e7-sai2 pe khi3 gun2 siuN7-beh khi3 e5 sou2-chai7. “


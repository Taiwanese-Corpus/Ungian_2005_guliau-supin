Lat-bi2-ah e5 Toa7 IuN5-lou5 Chhiang7-chhiang7-kun2
The Melting Pot in Latvia Simmers
 Chim HaiN2-Chhi5, Bi2-lian5-sia7 hoat-ko2 
(Jim Heintz, Associated Press)
Ek8-chia2: Makatau Loan 
Choe3-kin7 Lat-bi2-ah e5 soan2-bin5 eng7 kong-bin5-tau5-phio3 lai5 chan3-seng5 beh hou7 toa3 ti7 Lat-bi2-a e5 Lou7-se-a-lang5 (Russian) khah kan2-tan sin-chheng2 pian3-cho3 kong-bin51. Chit chan5 tai7-chi3 sui-jian5 m7 si7 sim2-mih8 hong-tong7 ban7-kau3 e5 su7, m7-ku2 che si7 tai7-piau2 Lat-bi2-ah-lang5 (Latvian) sim-li2 e5 toa7 pian3-hoa3.
 “Goan2 i2-keng si7 chit8 e5 bun5-beng5 e5 kok-ka--lah.” Kok-ka-ho5-hai5-tong2 e5 Hu3-chu2-sek8, Je-ni2-suh Chio-khng (Janis Jerkans) ti7 chai-iaN2 choan5-kok-tek e5 kong-bin5-tau5-phio3 kiat-ko2 liau2-au7, i an2-ni kong2.
Ti7 1991 ni5, tui3 Sou-lian5 (USSR) tok8-lip8 chhut--lai5 liau2-au72, Lat-bi2-ah chiu7 hoan7-tioh8 tian2-heng5 e5 “li5-hun cheng3-au7-kun5”; chiu7 si7 hoaN-hi2 sin tit--tioh8 e5 chu7-iu5, m7-ku2 sim-lai7 iu5-goan5 ia7-si7 teh kan-khou2 kiat-hun hit tong-si5 e5 thoa-boa5 thang3-thiaN3.
Tui3 chin che7 Lat -bi2-ah e5 lang5 lai5 kong2, ti7 Li2-ga7 (Riga, ek8-chia2: Lat-bi2-ah e5 siu2-tou7) e5 jim7-ho5 chit8 tiau5 ke-a2-lou7, na7 thiaN tioh8 u7 lang5 teh kong2 Lou7-se-a-gi2 (Russian), long2 e7 hou7 tai7-ke siuN7 khi2 ti7 Sou-lian5 si5-tai7 kui2-na7 chap8 ban7 e5 Lou7-se-a-lang5 chit8-khun2-thau5 chiN jip8 lai5 Lat-bi2-ah e5 cheng5-heng53. Chit chan5 su7 hou7 chai7-te7-lang5 kam2-kak kiong5 beh ti7 in ka-ki7 e5 sou2-chai7 pian3 cho3 chio2-sou3-chok8-kun5 khi3--lah.
Ti7 tok8-lip8 i2-au7 sou2 teng7 e5 kong-bin5 kui-hoa3 e5 hoat-lut8 hou7 toa3 ti7 Lat-bi2-ah e5 Lou7-se-a-lang5 hiong5-hiong5 soa3 pian3-cho3 bo5 kok-ka e5 lang54. Si7 an2-choaN2 khah e7 an2-ni--leh? Hit tiau5 hoat-lut8 peng7 bo5 kim3-chi2 in sin-chheng2 cho3 kong-bin5, m7-ku2 chin che7 lang5 long2 ai3 tan2 kui2-na7 ni5. In e5 kui-ki2 si7 lang5 ju2 lau7, tan2 ju2 ku2.
Chit khoan2 “seng kau3 ui7, ban7 theh8--tioh8” e5 kui-ki2, chin beng5-hian2 si7 tiau5-kang beh chak-cho7 hit-koa2 ti7 Lou7-se-a thong2-ti7 si5-ki5 thau5 phoe soa2--jip8--lai5 e5 Lou7-se-a-lang5. Ju2 khah hai7..e5 si7, ti7 tok8-lip8 i2-au7, hiah e5 Lou7-se-a-lang5 sou2 seN e5 kiaN2 ia7 bo5 Lat-bi2-ah e5 kok-chek8, soa3 chiaN5-cho3 bo5 kok-ka e5 lang5.

Chit khoan2 cheng5-heng5 siu7-tioh8 Lou7-se-a cheng3-hu2 chin che7 phoe-pheng5. Nng7 e5 kok-ka na2 chhin-chhiuN7 bo5 hoat-tou7 ti7 chit chan5 tai7-chi3 chhu2 tit kang7-khoan2 e5 lip8-tiuN5.
Lou7-se-a cheng3-hu2 tui3 chit chan5 tai7-chi3 siaN-beng5 kong2 si7 Lat-bi2-ah kok teh chin3-heng5 biat8-chok8 e5 khang-khoe3. Chit khoan2 siuN chhiau koe3-thau5 e5 phoe-pheng5 hou7 Lat-bi2-ah-lang5 tui3 Lou7-se-a-lang5 kiaN-hiaN5 koh siu7-khi3 e5 cheng5-kat ju2 khah chhim-tang7.
Lat8-bi2-ah e5 bin5-chok8-chu2-gi7-chia2 ma7 tiaN7-tiaN7 li7-iong7 chit khoan2 cheng5-kat lai5 sian3-tong7. Chit pang lang5 u7 si5 sim7-chi3 e7 ku2-pan7 tian2-le2 lai5 ki3-liam7 Lat-bi2-a SS5. 
Ti7 chiah-nih8 kek8-cheng5 e5 khoan5-keng2, u7 53 pha e5 soan2-bin5 kong2 in siuN7 beh eng7 koh khah khoan-iong5 e5 thai3-tou7 lai5 tui3-thai7 toa3 ti7 Lat-bi2-ah e5 Lou7-se-a-lang56. Chit khoan2  hian7-siong7 e7-sai2 kong2 Lat-bi2-ah-lang5 i2-keng teh ka7 koe3-khi3 Lou7-se-a-lang5 e5 choe7-ok ban7-ban7-a2 pang3 be7 ki3--tit. 
M7-ku2 leng7-goa7 koh u7 chit8 koa2 bun7-te5: sui-jian5 Lat-bi2-ah i2-keng pang3-sang in e5 kong-bin5-hoat, tan7-si7 beh sin-chheng2 kong-bin5, iu5-goan5 koh su-iau3 e7-hiau2 Lat-bi2-ah e5 gi2-gian5. Kau3 taN cheng3-hu2 ma7 iau2 be7 theh8 chhut pan7-hoat, beh an2-choaN2 lai5 tui3 kui2-na7 ban7 lang5 chin3-heng5 Lat8-bi2-a-gi2 e5 kau3-hak8.
 Ti7 cheng3-hu2 lai7-te2 ma7 u7 teh tho2-lun7 iu2-koan gi2-gian5 e5 hoat-lut8. Chit tiau5 hoat-lut8 m7-na7 kui-teng7 ti7 cheng3-hu2 ki-koan ai3 su2-iong7 Lat-bi2-ah-gi2, lian5 bin5-kan e5 siong-giap8 khou-a2 ma7 ai3 su2-iong7. Ki2 chit8 e5 le7 lai5 kong2, chit8 e5 cho3 thau5-mng5  e5 sai-hu7 ia7 tioh8 ai3 e7-hiau2 kong2 tiong-teng2 theng5-tou7 e5 Lat8-bi2-ah-gi27. 
Tui3 chin che7 toa3 ti7 Lat-bi2-ah e5 Lou7-se-a-lang5 lai5 kong2, in toa3 ti7 kui e5 long2 kong2  Lou7-se-a-gi2 e5 sia7-khu. Ti7 hak8-hau7 ma7 bo5 oh8 koe3 pat8-khoan2 e5 gi2-gian5. Beh oh8 e7-hiau2 tiong-teng2 e5 Lat8-bi2-ah-gi2 si7 chin khun3-lan5 e5 tai7-chi3. In-ui7 Lou7-se-a-gi2 kap Lat8-bi2-ah-gi2 sit8-chai7 u7 toa7 cheng-chha.
Tui3 Lou7-se-a-kok lai5 kong2, in sui-jian5 tui3 Lat-bi2-ah put-boan2, cha2-cheng5 tiaN7-tiaN7 ui-hiap8 kong2 beh chhai2-chhu2 chiong2-chiong2 e5 chhiu2-toaN7, m7 -ku2 choe3-kin7 in bo5 koh theh8 
chhut chit chan5 su7. In-ui7 in chit-ma2 lak-loh8-khi2 ti7 keng-che3 gui5-ki tiong-ng, bo5 kho2-leng5 lai5 tui3 Lat-bi2-ah chin3-heng5 bou7-ek8 che3-chhai5. In na7 tui3 lau5 kau3 Lat-bi2-ah e5 chioh8-iu5 koan2-lou7 ka7 i chhiat tng7, in e7 sun2-sit chit-ma2 tek8-piat8 su-iau3 e5 goa7-hoe7 siu-jip8.
Chit-tiap8 in-ui7 Lat-bi2-ah thong-koe3 beh kai2-pian3 kong-bin5-hoat, in u7 ju2 ho2 e5 ki-hoe7 lai5 cheng-chhu2 ka-jip8 Au-chiu Lian5-beng5 (European Union). Chin che7 lang5 jin7-ui5 ku7-te2 e5 hoat-lut8 na7 ke3-siok8 chun5-chai7 chiu7 chin oh seng5-kong. 
Chi2-iau3 ke3-siok8 in e5 kiong5-se3 e5 keng-che3 hoat-tian2, sio2-sio2-a2 e5 but8-chu phu5-tong7 (inflation), kap un2-teng7 e5 hoe3-pe3 (monetary currency), e7-sai2 hou7 Lat8-bi2-ah be7 khi3 siuN7 tioh8 thai3-che7 cha2-cheng5 e5 khou2-lan7.
Ti7 Li2-ga7 e5 ku7 chhi7-khu, u7 chit8 keng bai2 kau3 u7-chhun e5 Sou-gou5 si5-tai7 e5 kian3-tiok8-but8, lai7-te2 si7 phok-but8-koan2. Chit keng phok-but8-koan2 si7 teh tian2-lam2 Lou7-se-a chiam3-nia2 e5 si5-chun7 Lat-bi2-ah lang5 e5 khou2-lan7-su2. Chit e5 sou2-chai7 ti7 14 se3-ki2 si7 chit8 keng khi3-phai3 e5 siong-sia7 hoe7-koan2. Hit si5 Li2-ga7 si7 Han2-sah Lian5-pang (Hanseatic League8) chu2-iau3 e5 siaN5-chhi7. M7-ku2 hit tong3 chhu3 ti7 Ji7-chhu3 Se3-kai3-tai7-chian3 hou7 pho3-hoai7--khi3. Sou-gou5 si5-tai7 koh chai3 teng5-khi2. 
Chit-ma2 u7 chit8 tong3 chiau3 kou2-cha2 hit tong3 siong-sia7 hoe7-koan2 e5 bou5-iuN7 tu2-a2 teh khi2. I na2 chhin-chhiuN7 chit8 cho7 thah, tu2-ho2 chah8 ti7 hit tong3 tai7-piau2 Sou-gou5 choe7-ok e5 phok-but8-koan2 thau5-cheng5. 
Lat-bi2-ah m7-si7 beh oan5-choan5 be7 ki3-tit koe3-khi3. In e5 kok-ka ju2 lai5 ju2 u7 sim beh ka7 eng5-kng e5 koe3-khi3 tong3-cho3 bi7-lai5 seng5-kong e5 bou5-sek, m7-si7 ka7 chit-ma2 e5 khun2-lan5 khan-toa khi2 pi-chham2 e5 kou2-cha2-su7.  
 
                !!!  Ek8-Chia2 Chu3-beng5  !               
1.	Lat-bi2-ah kok-hoe7 ti7 1998 ni5 6 goeh8 22 thong-koe3 siu-kai2 kong-bin5-kui-hoa3 e5 hoat-lut8. Lat-bi2-ah e5 soan2-bin5 ti7 kang7-ni5 e5 10 goeh8 chhe 3 eng7 kong-bin5-tau5-phio3 e5 hong-hoat thong-koe3 chit tiau5 hoat-lut8.


2.	Lat-bi2-ah-lang5 ti7 1860 ni5 i2-cheng5 peng7 bo5 kok-ka-i3-sek. In hit-tiap8 si7 hou7 Lou7-se-a Te3-kok thong2-ti7. It-tit8 ai3 kau3 1918 ni5, Lat-bi2-ah Jin5-bin5 Gi7-hoe7 khah than3 Lou7-se-a Bou2-sia-bek 10 goeh8 Kek-beng7 (Bolshevik October Revolution, ti7 1917) e5 si5-chun7, ti7 11 goeh8 18 soan-pou3 Lat-bi2-ah tok8-lip8, ji5-chhiaN2 chou-hun3 kun-tui7. Hit-tiap8 chit e5 kun-tui7 lian5-piN ham7 Lou7-se-a i2-kip8 Tek-kok kun-tui7 hoat-seng kek8-liat8 e5 chian3-tau3. Chian3 iaN5 liau2 au7, Lat-bi2-ah ti7 1920 ni5 kap Lou7-se-a chhiam-teng7 ho5-peng5 tiau5-iok. Ti7 keh ni5, Lat-bi2-ah cheng3-sek ka-jip8 Kok-che3 Lian5-beng5 (The League of Nations). Chin put-heng7, ti7 1940 ni5 Lat-bi2-ah koh chai3 hou7 Lou7-se-a peng7-thun, it-tit8 ai3 kau3 1991 ni5 8 goeh8 11 khah koh hoe-hok8 tok8-lip8.

3.	Ti7 1949 ni5 , So-ta-lin5 (Joseph Stalin) ui7 tioh8 beh ka7 Lat-bi2-ah oan5-choan5 pian3-cho3 Sou-lian5 e5 chit8 pou7 hun7, m7-na7 ka7 4 ban7 2 chheng e5 Lat-bi2-ah-lang5 chhian-soa2--chhut--khi3, leng7-goa7 koh kou2-le7 Lou7-se-a-lang5 lai5 i5-bin5 kau3 Lat-bi2-ah. Tui3 1939 kau3 1989, Lat8-bi2-ah chai7-te7-lang5 tui3 pun2-lai5 chiam3 73 pha, kiam2 chio3 kau3 52 pha.  

4.	Lat-bi2-ah ti7 1994 ni5 che3-teng7 chit tiau5 kong-bin5-kui-hoa3 e5 hoat-lut8. Sou2-u7 ti7 1940 ni5 i2-keng si7 Lat-bi2-ah kong-bin5 e5 lang5 kap in e5 kiaN2-sun long2 e7-sai2 sin-chheng2 chiaN5-cho3 kong-bin5. Lat-bi2-ah lai7-te2 u7 46 pha bo5 chu-keh e5 lang5, e7-sai2 chiaN5-cho3 chu7-bin5. Kong-bin5-kui-hoa3-hoat kui-teng7 beh chiaN5-cho3 kong-bin5 e5 lang5 ai3 e7-hiau2 kong2 Lat-bi2-ah-gi2, ai3 soan-se3 be7 hoan2-poe7  kok-ka, hong3-khi3 cha2-cheng5 ki5-tha kok-ka e5 kong-bin5-koan5, ai3 ti7 Lat-bi2-ah toa3 moa2 10 ni5, ia7 ai3 tui3 Lat-bi2-ah-kok e5 hian3-hoat u7 liau2-kai2.

5.	Tek-kok Na2-chhih (NAZI) ti7 1941 kau3 1944 ni5 chiam3-nia2 Lat-bi2-ah. Hit si5 Na2-chhih tong7-oan5 chin che7 Lat-bi2-ah-lang5 ka-jip8 Waffen SS pou7-tui7. 

6.	Tui3 kok-hoe7 thong-koe3 e5 siu-kai2 tiau5-bun5 u7 3 tiau5: Thau5 chit8 tiau5, hui3-tu5 in sou2-kong2 e5 “mng5-thang he7-thong2”. Chit e5 he7-thong2 kui-teng7 ni5-ki2 ju2 toa7, e7-sai2 sin-chheng2 chiaN5-cho3 kong-bin5 e5 lang5 ju2 chio2. Te7 ji7 tiau5, ti7 1991 ni5  8 goeh8 21 (tui3 hit si5 Lat-bi2-a hoe-hok8  tok8 -lip8) i2-au7 chhut-si3, m7-ku2 bo5 Lat-bi2-ah chek8 e5 gin2-a2, chu7-tong7 tit-tioh8 
kong-bin5-koan5. Loh8-boe2 tiau5, tui3 chhiau-koe3 65 hoe3 e5 lang5, ka7 in e5 kui-hoa3 kong-bin5  
   e5 kho2-chhi3  kai2-cho3 khah kan2-tan..e5.
7.	Lat-bi2-ah hian7-chhu2-si5 e5 gi2-gian5 hoat-lut8 iau-kiu5 sou2-u7 e5 kong-bu7-jin5-goan5 kap sou2-u7 e5 ki-koan, khi3-giap8 a2-si7 hak8-sut8-tan-ui7 long2 ai3 e7-hiau2 kau3-giah8 e5 Lat-bi2-ah gi2-lui7, ma7 ai3 kong2 lian3-tng2 e5 Lat-bi2-ah-gi2, an2-ni khah u7 hoat-tou7 lai5 chhu2-li2 tai7-chiong3 e5 su7-bu7.
8.	Han2-sah Lian5-beng5 si7 Tiong-kou2-si5-tai7 (1350 kau3 1500), Tek-kok pak-hng kui2-e5 siaN5-chhi7 ui7 tioh8 beh chhui-tian2 siong-giap8 lai5 chou-seng5..e5. 

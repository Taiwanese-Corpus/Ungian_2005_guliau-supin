Bunun e5 Chheng2-an Su5 
Babuza Chu5             
          Bunun e5 oe7 m7-si7 siaN-tiau7 gi2-gian5, siaN-tiau7 si7 goa2 beh hou7 tai7-ke khah ho2 thak8 chiah ka--jip8..e5. Thak8 e5 si5, m7-bian2 pian3-tiau7.
1.Ma3-sial2 ka3 su2 ?                                  How are you?
2.Ma3-sial2.                                            Fine.
3.Ni-tuh ma3-sial2.                                  Lousy!
4.Ma3-kan3 ma3-sial2.                                Always fine.
5.U ni3 nang3.                                        Thanks.
         Goa2 ti7 1998 kau3 1999 ni5 khi3 Ko-hiong5 koan7 e5 Sam-bin5 hiong (ti7 Ko-hiong5 kap Ka-gi7 koan7 kau-chiap hia, chin oa2 A-li2-san) ka7 Bunun e5 goan5-chu7-bun5 cho3 i-liau5 hok8-bu7. Goa2 iong7 LMJ oh8 in e5 oe7, chiok kin2 tioh8 ka7 oh8--khi2--lai5. Che chiu7-si7 LMJ ho2-iong7, li7-hai7, kap goa2 kah-i3 e5 sou2-chai7!               

GiaN5-chih 21 Se3-ki2
Tan5 Leng5-giok8  

Koe3-khi3 chit 100 ni5, si7 jin5-lui7 iu2-su2 i2-lai5 chin3-pou7 siong7-choe7 e5 chit8-e5 se3 -ki2. Chit-ma2 lan2 e5 seng-oah8 chi2-u7 saN-e5-ji7 e7-tit-thang heng5-iong5, tioh8-si7 "kin2, kin2, kin2."
Chiah8-png7 ai3 kin2, m7-si7 pian7-tong chiu7-si7 "Be7-tan2-lou7 "(麥當勞). Heng5-tong7 ai3 kin2, u7 chhia, u7 hui-heng5-ki thang che7. Kap lang5 kong2-oe7 ma7 ai3 kin2, u7 heng5-tong tian7-oe7, e-mail thang-eng7. In-ui7 ai2 "kin2 ", long2 bo5 hoat-tou7 un -liau5-a2 cho3 tai7-chi3. "Chiah8" u7 "cha2-chhan-hoe7-po3"(早餐會報), "siong-giap8 ngou2-chhan"(商業午餐), "eng3-siu5"(應酬), chiah8-png7 koh kiam pan7-kong.  
Sai2-chhia kiam ai3 oe7-chong, phah ne-khuh-tai2, thiaN kou2-phio3, kha3 tian7-oe7, chit8-e5 lang5 ai3 tong3-cho3 kui2-na7- chap8-e5-lang5 eng7.
          Ki5-sit8 chin3-pou7 m7-si7 bai2 tai7-chi3, m7-ku2 goa2 hi-bong7 ti7 sin e5 se3-ki2 tai7-ke e5 kha-pou7 e7-eng7-tit pang3 khah ban7--leh. SiuN7 khoaN3 lan2 u7 joa7-ku2 bo5 ho2-ho2-a2 khoaN3 lan2 toa3 e5 sou2-chai7; u7 joa7-ku2 bo5 kap lan2 e5 sim -koaN-a2 kiaN2 kong2 chit8-e7-a2 oe7--ah; u7 joa7-ku2 bo5 khoaN3 tioh8 chheng-san lek8-sui2 e5 bi2-keng2--ah. Lan2 cho3-hoe2 hoe5-thau5 khoaN3 lan2 sou2 taN2-cho7 e5 se3- kai3, beh lau5 hou7 kiaN2-sun..e5 si7 sim2-mih8?
Si7 tai5 goan5-chu2-sai2 kap pun3-so3 e5 thou2-te7; u7 tok8 e5 chui2; u3-jiam2 e5 khong-khi3; choat8-cheng2 e5 tong7-but8 kap sit8- but8 e5 liok8-iaN2-toa3, siong7-phiN3 kap piau-pun2; tai7-ke long2 iong7 kang7-khoan2 e5 gi2-gian5 kap bun5-ji7. A2-si7 beh lau5-ha7 koh khah u7 i3-gi7 e5 mih8-kiaN7? Goa2 it-tit8 kam2-kak lan2 e5 se3- kai3 e7 chiah-nih8 bi2-le7 sim-sek, si7 in-ui7 u7 hiah-nih8 choe7 bo5 kang7- khoan2 e5 mih8-kiaN7 tat8-tit lan2 khi3 hoat-hian7. Mui2 chit8-hang7 mih8-kiaN7 ia7 in-ui7 i e5 bo5-kang7 kap tek8-su5, sou2-i2 u7 i chun5-chai7 e5 ke3-tat8. Ti7 sin e5 si5-tai7, lan2 siong7 su-iau3 e5 si7 "Jin5-bun5 e5 koan-hoai5". Jin5-lui7 e5 hiang2-siu7 kau3-chia i2-keng u7-kau3-- ah. Lan2 chit-ma2 ai3 phah-piaN3..e5 si7 beh an2-choaN2 ka7 bi2-le7 e5 san-ho5 tai7- te7 lau5 hou7 lan2 e5 kiaN2-sun; beh an2-choaN2 ka7 lan2  teh-beh siau-sit e5 bin5-kan ki7-ge7, gi2-gian5, bun5-hoa3 liu5-thoan5 loh8--khi3. Goa2 hi-bang7 i2-au7 e5 lang5 koh e7-tit-thang seng-oah8 ti7 sun5-cheng3, chu7-jian5 e5 khoan5-keng2 tiong; e7-tit-thang chiap-chhiok ngou2-chhai2 pin-hun e5 sit8-but8 kap kok-heng5 kok-iuN7 e5 tong7-but8. Iu5-ki5 si7 "lang5", long2 e7-tit-thang ho5-peng5 kiong7-chun5. Mui2 chit8 e5 kok-ka, long2 ka7 chu7-ki2 e5 bun5-hoa3 tek8-sek hoat-iong5 kong-tai7. Tai7-ke e5 bo2-gi2 long2 tit-tioh8 tiong7-si7, e7-tit-thang liu5-thoan5 ban7-se3. Po2- hou7 lan2 e5 seng-oah8 khoan5-keng2, tin-sioh lan2 e5 tai7-chu7-jian5. M7-thang koh toa7-kok khi-hu7 sio2-kok, pi2-sai3 bu2- khi3 sim2-mih8 
lang5 e5 khah kiong5, nge7 beh chhut-thau5 lak8-khoan5 cho3 lau2-toa7. Ai3 e7-ki3--tit, "Tai7-ke long2 heng7-hok, lan2 chiah e7 heng7-hok; li2 ho2, goa2 chiah e7 ho2. "Te7-kiu5 chi2-u7 chit8-liap8, ji5- chhiaN2 si7 lan2 kong-ke..e5. Lan2 ai3 tau3-tin7 lai5 phah-piaN3, ui7 ka-ki7, ia7 ui7 Te7-kiu5 siong7 sou2-u7 e5 lang5.
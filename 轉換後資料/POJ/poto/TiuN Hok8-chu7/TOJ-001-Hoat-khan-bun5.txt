Hoat-khan-bun5
Hoe7-tiuN2  TiuN Hok8-chu5   

 
Ko-hiong5 Tai5-gi2 Lo5-ma2-ji7 (LMJ) Gian2-sip8-hoe7 ti7 1996 ni5 chhut-si3 kau3 taN, u7 4 ni5 ku2. Chit 4 ni5 lai5, chham-u2, jin7-tong5 e5 lang5 lu2 lai5 lu2 che7. Hoe7-oan5 tui3 chhim khai-si2 5 e5 kau3 chit-ma2 82 e5. Toa7-pou7-hun7 e5 lang5 toa3 ti7 Ko-hiong5. Tui3 1997 ni5 khi2, mui2 1-2 le2-pai3 long2 u7 cho3-hoe2 thak8-chheh. Chit8 pai2 3 tiam2-cheng. Kau3 taN long2 bo5 tng7--koe3. Thak8 e5 chheh, u7 gi2-gian5 hak8 (linguistics), Tai5-oan5 lek8-su2 (History of Taiwan) kap LMJ sia2 e5 sio2-soat. 
	TaN, kong-goan5 2000 ni5, Tai5-oan5 tah8-jip8 sin chheng-ni5-tai7 (new millennium). Lan2 ai3 u7 sin su-kho2. Chit hun7 poh8-poh8 e5 khan-but8 chhut-pan2 chiu7-si7 te7 it pou7. Lan2 beh ti7 chia cho3 e7-bin7 e5 3 hang7 khang-khoe3:
‥ Hou7 tai7-ke u7 te2(ui7) thang hoat-piau2 LMJ e5 chok-phin2, ma7 hou7 tai7-ke u7 LMJ e5 chok-phin2 
    thang thak8.
‥ Thak8-chheh-hoe7 e5 sim-tit kap kam2-siong2
‥ Po3-ko3 lan2 hoe7 e5 siau-sit kap siuN7-hoat.
Leng7-goa7, lan2 ma7 u7 2 e5 ng3-bang7:
· Cho3 Tai5-gi2-bun5 (TGB) un7-tong7 e5 lek8-su2 kiN3-cheng3-jin5 (eye witness).
· Kap pat8 e5 Tai5-bun5-lang5 (TBL) kau-poe5, kek thau5-nau2 (brainstorming).
2000/5/20. Sin Tai5-oan5, Sin chong2- thong2, Sin se3-ki2, ma7 eng3-kai ai3 u7 Sin Tai5-gi2. 
< I am Taiwaner. I speak and write Holo Taiwanese.
< Goa2 si7 Tai5-oan5-lang5 (TOL). 
< Goa2 chhui3 kong2 Holo Tai5-gi2 (HTG), chhiu2 sia2 Holo Tai5 -bun5 (HTB).




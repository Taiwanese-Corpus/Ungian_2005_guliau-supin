Tai5-oan5 e5 “CHIAH8”
Khou2 Gi7-seng5 
Lan2 Tai5-oan5-lang5 in-ui7 keng-che3 tiau5-kiaN7 ho2, tui3 seng-oah8 phin2-chit, i3-sek it-tit8 teh the5-koan5 i e5 chui2-chun2. Iu5-ki5 si7 tui3 “chiah8” chit hong-bin7 koh khah kang2-kiu3.
Chiah8, tui3 khia7-khi2 ti7 Tai5-oan5 e5 lang5 lai5 kong2 sit8-chai7 chin hong-pian7, iah8 oe7-tit-thang kong2 si7 hok-khi3. Tah8 chhut mng5-goa7 m7-bian2 loa7-hng7 chiu7 oe7-tit-thang boe2 tioh8 chiah8..e5. Tan7-si7 u7-chiN5 bo5 tu2-tu2 boe2 oe7 tioh8 ho2 chiah8-mih8. Siok8-gi2 kong2 “phaiN2 chiah8 kui3”.
Ti7 chia beh choan-kang ui7 tai7-ke siau7-kai3 ti7 Tai5-oan5 tak8 sou2-chai7 khah chhut-mia5 e5 “chiah8”, bo5-lun7 si7 tiam3-thau5, a2-si7 lou7-piN-taN3-a2, tui3 in tak8 keng liau7-li2 e5 tek8-sek, mui2 ki5 siau7-kai3 kui2 keng hou7 tai7-ke phiN7-phang.
Tang5-a2-bi2-ko(TABKO, 筒仔米糕)
Chit-keng TABKO keng-eng5 kau3 chit-chun7 i2-keng u7 3 tai7. I e5 bi2-ko khi3-bi7 chin-ho2 koh u7-liau7. Toe7-chi2 ti7 Ko-hiong5 Ai3-ho5 sai-peng5-piN e5 Ho5-se Lou7. Kian3-kok 4 Lou7 kap Chhit-hian5 3 Lou7 e5 tiong-kan. Eng5-giap8 si5-kan si7 e7-pou 5 tiam2 i2-au7. Chit8 tng3 khai 60 khou chiu7 chiah8 e7 pa2.
Kiam5-chui2-i3-mi7(KICHIM, 鹽水意麵)
Chit keng e5 thau5-ke si7 Kiam5-chui2-lang5. I e5 mi7, bo5-lun7 si7 ta..e5, a2-si7 thng..e5, khi3-bi7, thng-thau5 long2 chin-ho2. Mi7 iah8 si7 chin khiu7. Toe7-tiam2 ti7 Sam-bin5-koe tiam3-bin7 ng3-lam5 ti7 Tiong-hoa5 3 Lou7 kap Chu7-kiong5 1 Lou7 tiong-kan, oa2-kun7 Chu7-kiong5-lou7. Eng5-giap8 si5-kan si7 e7-pou 4 tiam2 i2-au7. Chit8 tng3 chiah8 kah pa2 50 khou chiu7 u7-kau3.
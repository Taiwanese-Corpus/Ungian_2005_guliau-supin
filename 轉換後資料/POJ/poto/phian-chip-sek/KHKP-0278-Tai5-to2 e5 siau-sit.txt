
 
Tai5-to2 e5 siau-sit
Thih-to7-hui3.
Lun7-kau3 Tai5-oan5 tiong-pou7 e5 thih-lou7 tui3 Sam-chhe-ho5 loh8-lam5 kau3 Hou5-lo5-tun chi2, hiah e5 kang-tiaN5 tai7-khai3 i2-keng oan5- kang; taN ti7 pun2-goeh8 18 ho7 i2-keng chhi3 un7-choan2, ti7 20 ho7 i2-keng khai-thong. Chong2-si7 iau2 u7 tam7-poh8 boe7 oan5-kang--e5, chiu7-si7 beh chiong Hou5-lou5-tun e5 Ki-koan-kho3 (= khng3 chhia e5 sou2-chai7) soa2 khi3 Tai5-tiong kap khi2 po2-hou7 thih-lou7 e5 su7-bu7-sou2 chiah-e5.     
Lun7 chit cham7 e5 thih-lou7 (= tui3 Sam- chhe-ho5 kau3 Hou5-lou5-tun) long2-kiong7 si7 14 li2 koe3 7 hun, sou2 an3-sng3 tioh8 khai e5 hui3 chiu7-si7 $426,0892.  Chong5-tiong Li2- hi5-tham5 khe, Lai7-sia7 chhoan, Tai7-an khe, Tai7-kah khe chit si3-ui7 e5 thih-kio5 u7 khai $183,7542.  Cho7 lou7 e5 kang u7 khai $39,8209.  Thih-ki u7 khai $21,0480. Un7-poaN e5 hui3 u7 khai $29,9823.  An2-ne chong2-chhe2, chit8 li2 lou7 peng5-kin u7 khai $28,9856.   
Tian7-khi3-chhia
Tui3 Toa7-tiu7-tiaN5 kau3 Tam7-chui2, pun2 si7 eng7 hoe2-chhia, kin7-lai5 u7 gi7-tiaN7 beh oaN7 thian7-khi3 chhia, ia7 tiaN7-tioh8 ti7 kin-ni5 beh heng-kang.  Chong2-si7 in-ui7 Khut- chhioh e5 te7-ji7 hoat-tian7-sou2 chhong3 be7 hu3, sou2-i2 kaN2-tioh8 kau3 me5-ni5-boe2, chiaN3 u7 tian7-khi3 chhia thang che7 lah.   
(Tai5-lam5 Kau3-hoe7-po3 te7 278 koan3, 1908 ni5 5 geh8) 

Tai5-pak Kok-gu2
Hak8-hau7 Kiong7-le7-hoe7     
Lun7-kau3 lan2 choan5 Tai5 Ia5-sou kau3 e5 chu2-jit8, tu2 cho3 thoan5-to7-su7 i2-goa7 ai3 kiu5 tong-kim e5 hak8-bun7, na7 m7 si7 jip8 I- hak8-hau7 pian7 si7 Kok-gu2 hak8-hau7.     
Chiu7 pun2-hau7 lai5 kong2, 360 goa7 e5 hak8-seng tiong chi2 u7 10 goa7 lang5 si7 sin3 chia2; sou2-i2 be7 bian2-tit tai7-ke u7 tam2 khiok sim han5, m7 kaN2 jin7 i si7 Ki-tok-tou5.  Sui- jian5 si7 tong5-to7 chia2, hoan2-tng2 liah8 cho3 koe3 lou7 lang5 ia7 u7; in-ui7 tai7-ke bo5 thoan5- the2 ti7-teh.  Tui3 an2-ni chiu7 ti7 ku7-ni5 u7 lang5 chhiong3-siu2 gi7 siat chit e5 hoe7; kin7- lai5 hoe7-oan5 na2 che7, ki5-tiong ia7 u7 se3-siok8 lang5.  Hian7-si5 hoe7-tiuN5 si7 chu7-chip8 ti7 Bang2-kah e5 le2-pai3-tng5, mui2 Seng3-jit8 teng2-pou 8 tiam2 kau3 11 tiam2.  TaN chiong khai hoe7 e5 sun7 su7 pai5 ti7 e7-te2 :---     
* Gim5-si, ki5-to2, thak8 Seng3-keng: chu2-li2.     
* Sin-iok kang2 gi7: Tan5 Chheng-gi7 Bok8-su.     
* G6im-si, Soat Ku7-iok, hoe7-oan5 sui5 i3 bian2-le7.     
* Gim5-si, ki5-to2, pi3-hoe7.  Au7-lai5 gian2 kiu3 peh8-oe7 ji7.     
Goan2 toa7 ng3-bang7 tui3 an2-ni thang siu-iong2 chu7-ki2 e5 phin2-tek, ia7 thang in2- chhoa7 pun2 hau7 e5 tong5-chhong tit-tioh8 kiu3.  TaN siat chit e5 hoe7 sui-bong2 sio2- khoa2, iau2-ku2 cham2-jian5 u7 koan-he7 ti7 lan2 choan5-to2 lai5 jip8 pun2 hau7 siu-giap8 chu2- tit8 e5 chian5 tou5.  Sou2-i2 chhiaN2 tai7-ke ti7 ki5- to2 tiong siau3-liam7 cheng3 chheng-lian5 lang5, hek8-si7 pun2 hau7 a2-si7 pat8 ui7, hou7 in e7 thang kui eng5-kng Chu2 e5 mia5 si7 sim sou2 goan7.   
(Tai5-lam5 Kau3-hoe7-po3 te7 291 koan3, 1909 ni5 6 geh8) 
228 ki3-liam7 pi--Hou7 Gin2-a2 e5 si
Chia m7-si7 Washington D.C..
Che m7-si hian2-beng5 jin5-ai3 e5 Lincoln Ki3-liam7-pi. 
Chit-te3 peh8-sek e5 chioh8-pi
eng7 choe7-choe7 chhin-huih sou2 khi2,
ui7-tioh8 beh ki3-liam7
Tai-oan-lang5 kiong7-tong e5 the2-giam7.
Pi-bun5 kap kau3-kho-su sia2 bo5 kau3-giah8--e5,
TaN goa2 beh thiah-beng5, hou7 li2 chai-ian2.

Khia7 ti7 Siu7-san tang-peng5,
Tui3 ki3-liam7-pi e5 soan-teng2 khoan3--loh8--khi3:
Gou7-chap8-ni5-cheng5,
Tiong-kok kun-tui7 tui3 chia chhiong-loh8-khi3 soaN-kha, 
Kau3 ti7 A-ma2 e5 kou3-hiong Iam5-tiaN5-pou.
Ho5-peng5 tam5-poaN3 tu2-chiah kong2-tiaN7,
Bu2-khi3 thau-un7 kau3-ui7,
Iok-sok chek-si5 hou7 thong2-ti7-chia2 thiah-lih8.
chheng3-chi2 sau3-koe3 ke-lou7.
Ko-hiong5-kang2 lai7-hai2 ang5 koh chhau3-chhiN.
Chhia-thau5 thau5-cheng5 thiap8-moa2,
Chheng7 che3-hok8 e5 sin-si.
Chap8-chhit-peh-hoe3 e5 chheng-chhun
Hou7 chheng3-siaN kap chhi3-to phah-chih8.
Hit-si5 goa2 e5 toa7-ku7 teh thak8 Ko-hiong5 Tiong-hak8,
Chhong-kong5 chong5-to3-lai5 chhu3--nih.
mng5 chit8-e7 koaiN,
Chiu7 thiaN-tioh8 goa7-bin7 e5 chham2-kio3.
Chap8-hoe3 e5 A-ma2 tui3 thang-a2-phang7 thau-khoaN3,
chit8-tin7 Tiong-kok peng-a2 thoa i e5 chhu3-piN,
chit8-e5 thau5-mng5 peh8--khi3 e5 I-seng,
Giah8 chheng3-piN3 tu2 I e5 pak-tou2,
Tit8-kau3 i au5-kio3, hun7-to2 ti7 thou5-kha.
Che si7 goa2 chhou-chhou thiaN--tioh8 e5 ji7-ji7-pat.
Kau3-kho-su phian bo5-tioh8 e5.
Ko-hiong5-chhi7 khau2-sut8 lek8-su2.

Tai7-li2-chioh8 ki3-liam7-pi
Khek peh8-peh8, bu7-bu7 e5 ji7,
Ki3-liok8 kou3-i3 ham5-hou5 e5 lek8-su2,
Hian2-beng5 thong2-ti7-chia2 hu-ke2 e5 seng5-i.
Hian7-taI7-su2unih choe3-toa7 e5 sat-liok8,
in3 ti7 lin2 e5 kho3-pun2--nih, kan-ta gou7-choa7 Han3-ji7.
Che chiu7 si7 sit8-bin5 thong2-ti7,
m7-si7 lan2 ai3 e5 chhut-thau5-thiN.

ThiN chiam7-chiam7 am3.
Bong5-bu7 ta3 ti7 soaN-lun5.
Lan2 teh-beh li7-khui,
Oat8-tng2-sin koh khoaN3 chit8-pai2 ki3-liam7-pi.
Bi2-le7 khang-hi e5 heng5-iaN2, ui5-khun3 ti7 ian-bu7 tiong-ng. 
ng3-bang7 lan2 koh lai5 chia e5 si5, bu7 oe7 soaN3--khi3. 
Tai5 ti7 thou5-kha-toe2 e5 kan-cheng3,
Tai5-oan5-lang5 sit-loh8 e5 ki-ek,
e7 theng2-khui ti7 lan2 bin7-cheng5, 
Pai5-liat8 ti7 tai7-li2-chioh8-teng2.

Notes: 
1.	Ko-hiong5-chhi7 e5 228 Ki3-liam7-pi khi2 ti7 Siu7- san-teng2.Keng-koe3 chhi7-bin5 cheng-chhu2, 
 pi-bun5 i2-keng u7 chhatKhah ou, khah chheng-chho2. Chong2-si7 loe7-iong5 bo5 pian3.

2.	Goa2 bat kap gin2-a2 choe3-hoe2 ti7 Washington D.C. e5 Lincoln Memorial Monument thau5-
cheng5 hip-siong7. KiN3-na7 kong2-tiohK8i-liam7-pi, i chiu7 oe7 siuN7 khi2 chit-tiuN siong7.

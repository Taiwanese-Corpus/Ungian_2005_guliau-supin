
Lim5 Ian3-sin5 Bok8-su e5 Si
Koa Siat-kai
Chit-pai3 Lam5-pak Thoan5-kau3-su lian5- hap8 Chong2-hoe7 e5 tiong-kan , ti7 7 geh8 15 ho7 e7 pou , u7 Khun2-chhin-hoe7 . Lim5 Ian3- sin5 Bok8-su u7 choe3 3 siu2 si , ti7 Khun2- chhin-hoe7 e5 si5 , i u7 thak8 , ia7 u7 gim5.   
Chit 3 siu2 sit8-chai7 thang hou7 tai7-ke choe3 chham-kho2 , sou2-i2 iau2-be7 in3 ti7 pat8- khoan2 e5 Chap8-chi3 e5 tai7-seng , sia2 ti7-chia , choe3 chham-kho2.  
1.It phian3 hong ko chho2 sek chheng , 
San-beng5 sui2-siu3 iong3 chhiu teng5 , 
Hoan7 tin5 put jiam2 seng5 ka keng2 , 
Beng5 su7 hiu ku iat8 Seng3-keng.   
1、Chit8 phian3 e5 soaN-chiam si7 koan5 , chhau2 sek si7 chhiN.    
SoaN e5 beng5-lang2 kap chui2 e5 chheng- siu3 , saN ng3 ti7 chit e5 chhiu-thiN e5 tiaN5- nih8.    
Se3-siok8 e5 tin5-ai boe7 bak-tioh8 , lai5 chiaN5 chit e5 ho2 e5 keng2-ti3.    
Chhut-mia5 e5 thak8-chheh lang5 an- cheng7 ti7 chia khia7-khi2 lai5 khoaN3 Seng3- keng. 
2.Tam7 kang bi2 keng2 chiok an ku, 
Kau3 iok8 eng chai5 houN3 thok8 su, 
ThaN jit8 jin5 bun5 iu5 chhu2 chhut , 
Eng5 kui Ki-tok khi2 hu u5 .  
2、Tam7-chui2 e5 ho2 keng2-ti3 , kau3-giah8 an-un2 khia7-khi8.      
Sou2 ka3-si7 chhong-beng5 e5 siau3-lian5 , u7 chit ho7 ho2 sou2-chai7 thang toa3, chu7-jian5 sim e7 ai3 thak8-chheh.     
Pat8-jit8 jin5-chai5 bun5-hak8 tui3 chit e5 lai5 siN-chhut.      
Eng5-kng kui ti7 Ki-tok , kiam2 si7 khang-hi e5 o-lo2--ah !  
3.Tun san keng-lek8 ki2 chhun-chhiu ,     
Tiong5 iu2 chheng choan5 sek8 siong7 liu5 ,     
Hoat8 sui2 Tong iong5 chhui te7 it ,     
Ngou2 hong5 khat chia2 hi2 bu5 iu.     
3、Toa7-tun soaN keng-koe3 kau3 taN , m7-chai kui2 chheng ni5. 
Chhiang5-chai7 u7 chheng e5 chui2-choaN5 ti7 chioh8 e5 teng2-bin7 teh lau5 .    
Chit e5 oah8-chui2 chai7 tang-iuN5 chhui- chun choe3 te7-it.     
Ngou2-jian5 tu2-tioh8 chhui3-ta e5 , i e7 hoaN-hi2 kau3-kek8, chu7-jian5 bo5 iu-chhiu-- lah !  
(Tai5-oan5 Kau3-hoe7-po3 te7 558 koan3, 1931 ni5 9 geh8) 
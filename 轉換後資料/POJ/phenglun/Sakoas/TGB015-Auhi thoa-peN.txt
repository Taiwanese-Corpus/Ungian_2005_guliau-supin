Au3-hi3 thoa-peN5
Sakoas

4-tong2 cheng3-kheh, koaN-liau5, hak8-kheh kap chai5-thoan5, mui5-the2 toa7-lian5-hap8, phoe3-hap8 Chi-na-kok Pak-kiaN cheng3-koan5, lian5-soa3 poaN kui2-lo7-chhut au3-hi3 teh chau-that Tai5-oan5-lang5.

Ku7 thong2-ti7 kai-chan5 sit-khi3 "chip-cheng3-koan5", ui3 "520" khai-si2, to7 it-tit8 chhe7-khang chhe7-phang7, thiah-beng5--e5, in tu7-lan7 hou7 Tai5-oan5-lang5 chhut-thau5, chit-koa2 Chi-na peh8-lang5 kap ou-lang5 koan2- ke e5 sim-thai3 to7-si7 an2-ne!

"Pat-chiang2-khoe su7-kiaN7" "Soan-pou3 boai3-khi2 Hek8-su3" "Pa7- bian2-an3" "Chong2-tok-hu2 e5 lam7-sam2-tai7", toh 1-hang7 m7-si7 chit- phang7 ku7-se3-lek8 chip8-thoan5 teh oe7-ou chhat-peh8, mui5-the2 kan-taN kiaN bo5 tai7-chi3, phoe3-hap8 in teh siu-li2 Tai5-oan5-lang5 cheng3-kheh?

Chi-na-lang5 chin kan-khiau2, chhiuN7 pa7-bian2-an3, Song3-chhu7-i7 chip8-thoan5 sian pang3-siaN, Sin-tong2-a2 tau3 chan3-siaN, koh lai5 to7 tiam7-tiam7 "khia7 koan5-soaN khoaN3 be2-a2 sio-tak".

Lian-chan2 chit-e5 lou5-chai5 chip8-thoan5, te3 lang5 kha-chhng au7 iat8 toa7-ki5 iat8 kah song2--khi3, koh hiau-pai kah toa7-siaN hiu: Tai5-oan5 sia7-hoe7 choe7-choe7 bun7-toe5, kap in Kok-bin5-tong2 long2 bo5 khan-lian5, chek-jim7 si7 sin-cheng3-hu2 ai3 taN!

Pa7-bian2-an3 pun2-toe2 si7 Chi-na-lang5 Tin2-sou7-chong chhoa7-thau5 hoah, cho7- chiaN5 sia7-hoe7 tu7-lan7 liau2-au7, u7 pang3- hong-siaN, kong2 beh oaN7 Tai5-oan5- lang5 chhut-bin7 theh8-an3. Che to7-si7 thong2-ti7-chia2 "i2 Tai5 che3 Tai5" e5 ok-chit chhiu2-lou7!

Chit-hang7 tai7-chi3 chin chheng- chho2: Tai5-oan5 sia7-hoe7 e5 seng2-chek cheng5-kat tang-si5 hoa3-kai2--a? Ah, si7 siaN2-mih lang5 teh sai2-lang7 chit-e5 cheng5-kat, che3-cho7 sia7-hoe7 e5 chok8-kun5 tui3-lip8?

Bin5-chin3-tong2 cheng3-kheh kap tau5-ki hak8-kheh, ma7 ke2 kheh-koan, theh8 "che3-cho7 chok8-kun5 siu5-hun7" chit-teng2 toa7 bo7-a2, ti7 peh8-lang5 bin7-thau5-cheng5, "ka3-si7" u7 kian-chhi5 e5 Tai5-oan5-lang5!

Soa3--loh8-lai5, ROC Kau3-iok8-pou7-tiuN2 Chng2-chu3-lang3, soah kian-chhi5 Tai5-oan5 ai3 chhai2-iong7 Pak-kiaN e5 "Han3-gi2-phin-im", Ma7-in2-chio3 chip8-thoan5 ma7 pang3-hong-siaN: Tai5-oan5 bu2-gi2 kau3-iok8 eng3-kai iong7「ㄅㄆㄇ」lai5 ka3, chiah boe7 hai7 Tai5-oan5 hak8-seng oh8 kah hoe--khi3.

In ti7 bun5-hoa3-bin7 chiah-ni7 iong7-sim beh ka7 Tai5-oan5 "Chi-na piau-chun2-hoa3", Bin5-chin3-tong2 hit-koa2 soan2-ki2 si5 , ka7 "Tai5-oan5 i3-sek" hoah kah toa7-soe3-siaN e5 cheng3-kheh, nah e7 long2 tiam7-chih-chih?

Chi-na-kok chiah8-lang5 pou7-sou3 it-tit8 lai5, in e5 kha-a2 koaN2-kin2 "siat-ke3 sia7- hoe7 kong-lun7", Li7-ian7-cho7 choan-kang pang "it-tiong si7 choan5-the2 kiong7-sek" "liong2-hoaN7 thong2-hap8 si7 lek8-su2 chhu-se3" chit-khoan2 siau2-oe7.

Chin choe7 Bin5-chin3-tong2 lip8-ui2 ma7 leh khi2-tang5, kong2 ai3 sui7 khai-hong3 sam-thong, san2-giap8 hoat-tian2 chiah u7 oah8-lou7. Pang3-phui3 an-kau2-sim! Tai5-oan5 keng-che3 bai2 kau3 chin7-pong7, si7 siaN2-mih-lang5 cho7-chiaN5--e5? "Sam-thong" si7 ho2-tioh8 toh 1-koa2 lang5?

Lan2 kam2 koh beh che7--leh tong3-gong7? Kam2 koh e7-kham-tit tiam7-tiam7 khoaN3 in piN3 chiah-e5 chhut-thau5, ka7 lan2 seng-chun5 e5 khong-kan bu2 hou7 au3--khi3!

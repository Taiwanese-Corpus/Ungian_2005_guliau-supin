Lady First
Ui-chi3

TiaN7-tiaN7 thiaN-tioh8 cha-pou--e5 beh piau2-si7 chun-tiong7 lu2-seng3, to7 e7 in2-iong7 "lady first", sui-bong2 si7 ho2-i3, m7-koh chit-ku3-oe7 kau3 boe2--a2 soah piN3-cho3 heng5-sek kap khau2-ho7.

Na7 chun2 ka7 lu2-seng3 iah si7 sia7-hoe7--nih e5 jiok8-se3-chia2, tong3-choh ham7 lan2 leng5-lek8 siong-tong e5 it-poaN-lang5, lan2 kam2 e7 beh niu7 in seng? Hou7 in kheng3-teng7, hou7 in ka-ti7 lai5, pheng5 ka7 tong3-choh gin2-a2 iah si7 khoe-kha tng7-chhiu2--e5 khah iaN5.

Lan2 ai3 sioN7 pan7-hoat khi3 liau2-kai2 in e5 chhu3-keng2, thiaN in e5 sim-lai7-oe7, m7-si7 iong7 kiong5-chia2 iah si7 te7-3-chia2 e5 kak-tou7 khi3 khoaN3, che tian-to2 si7 beh ai3 jiok8-se3-chia2 hu3-hap8 kiong5-chia2 i3-chi3 e5 "chun-tiong7".

Eng3-kai si7, lan2 teng5-sin kiam2-giam7 ka-ti7. Bo5 se3-ji7, bo5 chu3-i3, lan2 soah chiah-ni7 chu2-koan kong2 chit-khoan2 to7-si7 kai2-hong3; heng5-sek nia7-tiaN7!

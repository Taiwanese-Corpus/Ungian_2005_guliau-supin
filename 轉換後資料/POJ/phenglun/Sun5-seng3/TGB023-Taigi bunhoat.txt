Tai5-gi2 bun5-hoat tiong
Sun5-seng3

Chu7 goa2 chiap-chhiok Tai5-gi2-bun5 e5 Lo5-ma2-ji7 liau2-au7, goa2 hoat-hian7, i u7 chin toa7 e5 hong-pian7-seng3, hou7 goa2 ti7 gi2-gian5 piau2-tat8 siong7, e7-tang3 koh khah cheng3-khak, ma7 khah u7 hoat-hui e5 khong-khan.

Iah m7-koh, goa2 tong5-si5 ma7 hoat-hian7 leng7-goa7 1-kiaN7 tai7-chi3: khoaN3-koe3 chiah che7 bun5-chiuN, sui-jian5 sia2 kah long2 chin chhu3-bi7, ma7 chin chhian2-hian2, m7-koh han2-tit khoaN3-tioh8 thiu-siong3 su-kho2 e5 pou7-hun7.

Kiam2-chhai2 si7 goa2 oh8 kah bo5-kau3 ku2, iau2 bo5 hoat-tou7 piau2-tat8 kah chiok cheng3-khak, su-kho2 hong-sek e5 kai2-pian3 iau2-boe7 koan3-si3, iah m7-koh goa2 siuN7 beh khoaN3-kiN3 Tai5-bun5 chit-hong-bin7 e5 hoat-tian2.

Gui5-ki to7-si7 choan2-ki
Toa7-thau5-lian5

Chit-cham7-a2 TGB hoat-seng chiaN5 che7 tai7-chi3, goa2 ko3-jin5 ma7 tu2-tioh8 1-koa2 khun3-keng2, oat8-thau5 khoaN3 kiaN5--koe3-lai5 e5 koe3-teng5, hou7 goa2 ju2 siong-sin3 na7 sin3-jim7 ka-ti7, gui5-ki to7-si7 choan2-ki.

TGB si7 siaN2-mih khoan2 thoan5-the2? Lan2 beh keng-eng5 siaN2-mih khoan2 e5 khi3-hun kap tho2-lun7 khong-kan? Lan2 beh khi2-cho7 siaN2-mih khoan2 e5 ke3-tat8?

Lan2 tiaN7 kong2 ai3 bin7-tui3 ka-ti7, thiau-chian3 ka-ti7, lan2 ma7 tiaN7 kong2 ai3 phah-phoa3 koan5-ui, chun-tiong7 jin5-seng3, m7-koh ti7 lan2 ka-ti7 e5 thoan5-the2--nih, lan2 soah chhiang5-chai7 iong7 it-poaN sia7-hoe7 e5 ke3-tat8-koan (lan2 beh phah-phoa3 e5 ke3-tat8-koan) teh sok-pak8 ka-ti7.

Kong2 beh thiau-chian3 ka-ti7, soah tian-to2 m7-kaN2 bin7-tui3 ka-ti7 e5 bun7-te5; kong2 beh phah-phoa3 koan5-ui, soah tian-to2 ng3-bang7 "koan5-ui" hou7 lan2 "phiau-chun2 tap-an3"; kong2 beh chhong3-cho7 jin5-seng3 khong-kan, soah tian-to2 bo5 teh Care pat8-lang5, kan-taN kou3 ka-ti7.

To7-si7 an2-ne, chiah e7 cho7-chiaN5 hou7-siong ju2 che7 gou7-hoe7, ka-ti7 ju2 che7 bun7-te5 (koh m7-kaN2 bin7-tui3, soah ju2 kan-khou2), Group seng5-oan5 hou7-siong ju2 bo5 sin3-jim7.

M7-koh na7 kian-chhi5 TGB e5 goan5-chek, kian-chhi5 lan2 sin3-giong2 e5 ke3-tat8 khi3 chhu3-li2, gui5-ki hoan7-se3 to7-si7 choan2-pian3 e5 ki-hoe7.

Nga2-ki5 li7-khui, si7 khai-si2 i kap TGB koan-he7 e5 leng7-goa7 1-e5 kai-toaN7; kin-a2-jit8 kap Bou7-chin khai-kang2, si7 choan2-pian3 TGB khi3-hun e5 1-e ki-hoe7; phah-phu2-kng lim5-kau3, si7 chin3-cheng5 u7 ou-am3-me5.

Seng5-tiong2 to7-si7 chiah-ni7 chhu3-bi7, seN3-mia7 to7-si7 u7 chiah-ni7 che7 Surprise, lan2 na7 e7-sai2 ka7 chit-koa2 keng-giam7 tong3-cho3 seng5-tiong2 e5 ho7-jiah, put-sam2-si5 the5-chheN2 ka-ti7, kou2-le7 ka-ti7, chiah-e5 koe3-teng5 to7-si7 lan2 teh chau2-chhoe7 e5 tap-an3.

Chiok-hok TGB, ma7 chok-hok tak8-e5. Iukiuoasuh!

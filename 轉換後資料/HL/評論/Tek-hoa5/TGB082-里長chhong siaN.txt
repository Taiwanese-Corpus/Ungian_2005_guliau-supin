選里長是beh chhong3 siann2?
Tek-hoa5
拜6 beh投票選里長, kui工to有候選人e5宣傳車走來走去, koh不時有車隊遊街e5大場面, 實在ma7想long2無, tang-si5-a2選里長e5競選規格, 「提昇」到na2 teh選議員? 選里長kam2 tioh8-ai3用到造勢, 做場面e5競選方式?

Be7-chio2關心社區重建e5朋友long2知iann2, 社區營造是社區發展協會來teh發動, 里長e5做法ma7 tiann7 kap社區營造計畫有衝突,「社區參與」kap「社區自主」對里長無約束力, 里長實際上是上級行政機關e5基層執行單位.

照理想來看, 里長是地方自治siong7基層e5單位, 若an2-ne, 里長執行--e5應當是里民e5意志kap意願. Kah若社區e5營造kap重建m7是靠里長e5行政資源, 顛倒tioh8靠熱心者組織社區協會來做, 里長koh m7免受里民意願約束, an2-ne lan2 ai3里長beh chhong3 siann2? Lan2對地方自治kap行政制度, kam2是tioh8-ai3根底來檢討kap討論--leh?

2006.06.08.

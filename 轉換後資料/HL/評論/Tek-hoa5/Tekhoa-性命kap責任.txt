寄件者：Pasuya (tekhoa.bbs@twserv.csie.nctu.edu.tw)
主旨：chekjim kap seNmia 
這是唯一的留言 
View: Original Format
網上論壇：tw.bbs.soc.taiwanese, twserv.cul.language
日期：1998/07/10 

責任kap性命
Pasuya

人活ti7世間siong7重要--e5 to7是「責任」!

人活ti7 chit e5世間, 1方面必須ai3依oa2現實e5條件, 1方面iu7-koh有i e5自主性kap獨立性. Ti7 chit種基礎下, 責任是人面對世界e5力量.

人「活--leh」表示講i確實生存ti7現實世界當中, ma7 to7是確實活ti7 chit e5現實世界當中, 追求理想chiah有真正e5意義. Chit種現實當中e5「存在」是無法tou7逃避--e5.

雖然講現實當中e5「存在」非常重要, m7-koh lan2若完全屈服ti7現實當中, to7 e7切斷lan2 kap理想世界e5接觸, che to7失去人e5意義, to7 e7失去人活--leh siong7重要e5 mngh8件:「責任」. 若an2-ne, 人e5性命to7 e7-tang3講是死亡--loh, 因為hit e5「活--leh」已經是無意義--a.

走chhe7理想是1種心靈e5追求, 追求1種thau2-pang3, hou7心靈脫離一般主流e5價值觀e5束縛, 1?1?得tioh8徹底e5 thau2-pang3.

理想e5追求, 必須ai3存在ti7現實空間當中chiah有意義, chit種心靈thau2-pang3 e5追求to7 boe7-tang3無看tioh8 lan2現實世界e5烏暗kap扭曲, che to7是性命e5責任意識! Chit e5責任hou7理想e5追求kap ti7現實社會當中e5實踐結合cho3-hoe2.

1 e5人e5存在, siong7重要-e5, to7是接受i現實e5處境, koh ai3追求hit e5理想; i ai3 chiaN5做現實e5存在, koh ai3追求理想e5存在.

活ti7台灣, beh追求心靈真正e5 thau2-pang3, to7一定ai3去面對民族thau2-pang3 kap階級thau2-pang3 e5實踐. Che是boe7-tang3避免e5問題, 若無, to7是切斷ka-ki7 kap現實世界e5關係, che ma7是1種死亡!

但是, 現實世界kap理想世界有真大e5衝突, 尤其是ti7台灣, beh改變現實世界是chiok大e5挑戰. 面對體制siaN5--人e5利益, 地位kap權力, koh有kui e5族群妥協, 軟弱e5性格, tam7-poh8-a2無注意, 隨時long2 e7 hou7人chhu--落-去, 造chiaN5「死亡」!

To7算對體制有清楚e5認知, tiaN7-tiaN7 ma7 e7因為知iaN2 chit e5挑戰chiaN5大, to7產生真深e5無力感. 若妥協to7是1種死亡, 若堅持, to7繼續面對現實e5挑戰. 人e5性命to7不斷ti7 chia自我鬥爭.

An2-ne看--起-來, 性命na2像真辛苦, 但是實際上long2 kan-taN是teh挑戰ka-ki7心中hit e5體制. 對現實e5妥協kap慾望, 產生對ka-ki7心靈1層1層e5束縛, 限制tioh8 lan2 e5 thau2-pang3.

Vaclev Havel講:「思想siong7深e5所在是1種超脫一切限制e5 phah拚.」

現實世界e5實踐雖然看--起-來chiaN5困難, 但是愈敢去挑戰ka-ki7 e5心靈, 愈敢去面對真正e5自我, e7發現其實挑戰體制to7是teh挑戰ka-ki7, 改變世界e5力量to7 ti7「我」!

敢不斷去面對ka-ki7, to7 e7有無限e5力量去挑戰現實世界, he是1種責任, ti7 hia, che ma7是性命不斷成長e5力量, ti7 hia, ma7 chiah e7看tioh8性命真正e5喜樂!

Che是1種責任, 1種成長, ma7是1種喜樂!

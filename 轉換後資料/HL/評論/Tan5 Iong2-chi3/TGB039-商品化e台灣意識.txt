商品化e5台灣意識
Tan5 Iong2-chi3

自「台灣意識」透過選舉宣傳了後, 就變做商品hou7人hoah賣. 中國人嘴講台語, phah賣「台灣意識」, 政策頂koan5用全球化打壓台灣文化, 用「族群和諧」e5名義控制台語e5使用. Chit-ma2人學英語比學台語khah che7, 講北京話e5場合ma7比台語khah che7; kan-taN中國人講台語e5時chun7 chiah是「多元文化」, lan2若講台語就是「製造族群衝突」.

Beh an2-choaN2救「台灣意識」? 緊來提倡讀台灣史! 培養歷史感chiah會tang3救商品化e5「台灣意識」, 中國人siong7驚台灣人讀台灣史--a! 中國人一直叫lan2 ai3行出悲情, an2-ne in chiah會sai2 phah賣無歷史感e5「台灣意識」. 有歷史感e5台灣人chiah會體會悲情, 團結做「命運共同體」. 無歷史e5人是孤鳥, 會1隻1隻hou7人liah8去thai5.

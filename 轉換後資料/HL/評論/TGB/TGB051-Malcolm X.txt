Malcolm X

印象chiok深e5幾句話 / Ui-chi3

Chit-kai2是第2 kai2看《Malcolm X》, 感觸當然有koa2無kang5.

M7-koh影片內底有kui2-na7句話goa2記kah chiok tiau5--e5,『拜能』ti7監獄--nih問 Malcolm X:「Who are you?」(Li2是siang2?)

自細han3到taN, lan2 kam2 bat問過ka-ti7 chit-e5問題? Chit-lo7教育kap社會環境, 甚至無法tou7 Push出e7去想chit-koa2問題e5少年人.

Tng lan2 tak8-e5來ti7台文社, 來ti7 TGB, 接觸tioh8 chit-koa2 lan2有權利知, m7-koh無人beh講hou7 lan2了解e5議題, chit-chun7, 憤怒, be7爽, giau疑, 悲傷.....積ti7心肝內, 積kah tiN7-tiN7-tiN7, kiong7-beh爆炸.

Goa2 ka-ti7回想, chit-chun7 to7 Touch tioh8「Who am I」e5問題--a, 時間ham7空間畫做『橫軸』kap『縱軸』, 到底goa2屬ti7 toh 1 e5『座標』?

Goa2是siang2 chhiaN養大han3--e5? 比a祖a公koh khah che7歲e5 chit-te3土地, 到底bat發生過siaN2-mih tai7-chi3?

Chit-e5走chhoe7 e5過程, hou7 lan2 kiau世界e5關連koh再牽--起-來, hou7 lan2 kiau家族成員開始對話, ma7 hou7 lan2看清楚hit-e5「無kai3熟sai7」e5 ka-ti7.

An2-ne, 「Who Are You?」

美國烏人! 台灣人! / Ui-chi3 

Beh ka7 khiu5毛電hou7直e5美國烏人, ham7 beh ka7嘴舌捲--起-來e5台灣人, nah e7 hiah sio-siang5?

In驚in身軀頂留siuN che7烏人e5 mih8-kiaN7, an2-ne e7 hou7白人看be7起; lan2驚話語--nih留siuN che7故鄉e5腔, e7 hou7中國人笑lan2 song5!

In有烏人管家; lan2有台奸世家!

Tak8-e5 khai chiah che7時間beh得tioh8肯定, m7-koh  lan2  kam2  bat肯定
過ka-ti7?

Khai chiah che7 khui3力beh hou7人來接受lan2, m7-koh lan2 kam2 bat接受過lan2 e5出身kap lan2 e5身份?

Never!

電影看soah / Toa7-thau5-lian5

重要--e5 m7是後piah e5人an2-choaN2「ioh」Malcolm選擇赴死e5動機, 是lan2知iaN2 i phang2運動e5精神了後, kam2 beh chiaN5做ka-ti7 e5性命經驗kap生活精神, 繼續落實--落-去.

若boai, lan2根本無資格討論.

*2003.05.01政大台文社社團活動----看電影「Malcolm X」, chiah-e5是TGB成員看soah e5感想.

民主e5迷信
Thai3-theu5
若講228 chit場「革命」, iah是續接e5國府統治史, chit-ma2 hou7人teh操作kap扭曲, an2-ne lan2真正ai3批判kap克服--e5, hoan7-se3 m7是一般意義的「統派」iah「藍軍」, 顛倒是ui3 70年代開始形成的「民主運動史觀」.

Chit e5史觀, hou7 lan2贏tioh8政權, ma7 hou7 lan2「kioh是」贏tioh8 ka-ti7 e5國家. 25年來的『綠色狂飆』, hou7台灣建立民主普選制度, ma7確實hou7台灣人政黨chiann5做中華民國chit e5「國家」e5統治體. 「美麗島世代」e5政治運動者, 完成「民主」e5政治任務, chit-ma2 soah chhoa7頭hoah講chit e5「民主體制」e5規則無值得遵守, i koh beh「革命」--a.

Lan2 kioh是建立民主to7等於有ka-ti7 e5國家, 但是soah koh為tioh8國家認同e5分裂teh艱苦. 228事件處理委員會提出e5「民主自治」, chit-ma2已經達成--a, an2-ne lan2呼召228 e5亡魂, chhai7記念碑, 除了「記ti3」之外, lan2 kam2是koh ai3來thuh除對「過去」的迷信──對「民主」e5迷信--leh?

2006.09.06.

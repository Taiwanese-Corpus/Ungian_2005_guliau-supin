失控e5陪審團
Noya
最近, 中部科學園區三期七星開發案, ti7環境評估會議中, 雖bong2有學者委員針對報告theh8出chiann5 che7 ai3 koh評估e5問題, m7-koh, 表決結果iau2是有通過。

有委員講七星開發案通過, 是對環境評估制度e5 thun2踏. 環境評估制度e5問題, 包括委員人選e5選擇 (官派委員e5比例e7影響表決結果), 環評e5立場 (經濟發展iah環境保護), 環評制度e5獨立性到toh (行政院e5政策kam2 e7影響環評結果), 在來to7一直有爭議.

Che hou7 goa2想tioh8 1齣電影〈失控e5陪審團〉(Runaway Jury), 對美國司法e5陪審團制度theh8出批判kap質疑. 透過陪審團成員e5選擇操作, ti7案件宣判chin3前, 影響陪審團e5決定, 來達到beh ai3 e5目的. 看--起-來是獨立e5陪審團制度, 實際上是有法tou7操作kap影響--e5. 台灣e5環境評估制度kam2 m7是ma7 an2-ne?

本底為tioh8 beh抵制政府kap財團對土地無限制破壞e5開發, chiah設立環境評估制度來監督, soah無想tioh8透過操作, e7-tang3影響環境評估e5決定. To7像〈失控e5陪審團〉teh批判--e5, ti7案件審理開始chin3前, siong7尾--a2 e5判決已經hou7人控制--a.

2006.07.04

評審e5 話
A-khioh賞評審組
有人講人若愈老，i e5 台語to7 愈端tiah；學歷koan5 台語to7 thoa-sai2-lian5。M7-koh ti7 chit kai2 A-khioh賞e5 小說內底，我看著be7少大學出業e5 少年寫作者寫出che7-che7 正港e5 台語話句。
殖民地e5 母語文學beh chiaN5人，本底to7 chiok phaiN2 io飼。「反抗」華語e5 語法kap 思考(lin2 pe7 to7 是be7-gian3 用chit個詞) chiaN5 做lan2 beh 起造台語文學e5 thiau7-a2-kha。政治e5反抗是beh ka7統治者ian2 hou7倒；m7-
koh台語文學e5死對頭soah bih ti7 lan2 ka-ti7 e5頭殼內底。
少年e5 寫作者tiaN7-tiaN7 kap ka-ti7 戰kah 流血流滴(血tou3 kah 滿字典)，A-khioh賞to7 hou7 in 做kou藥。
有tang時a2，lin2 ma7 e7-sai2 去對敵hia 偷koa2-a2 幼秀e5 手路來用。
Ng3望lan2 e5 kiaN2孫免koh 做賊。


女權第一步--阿媽退休制	             黃宗岳
	
我 上 蓋 欽 佩 kap 同 情 e5 台灣 婦 女， to7 是 阮 媽 媽 這 輩 阿 媽 [ ma2 ] 級 e5 查 某 人  。   in  真 濟 人 是 自出 世 開 始， to7 注 定 卑 微 e5 命 運 。  有 人 互人號 做 「 阿 蔥 」 、 「 阿 桃 」 等 等 ， 算 是 猶 尊 重 伊 e5 實 用 性 。  有 e5 父 母 to7 歸 氣 ka7 查 某 囝 叫 做 「 招 弟 」 、 「 罔 飼 」 ， 意 思 真 明 ， 就 是 ：做 人 e5 查 某 囝 to7 愛 招 有 小 弟 、 照 顧 小 弟 ， ti7 父 母 e5 心 目 中 才 算 是 有 價 值。  有 e5 父 母 猶 閣 卡 壞，生 無 查 甫 e5  to7 起 屁 面 ， ka7 明 明 真 古 錐 e5 查 某 囝，  號 做 「 恨 」啦 、 「 厭 」 啦。   in  hit 代 e5 查 某 人 雖 然 有 開 始 接 受 現 代 化 e5 教 育， A2-koh 比  in  高 輩 e5 人 猶 閣 誠 封 建， 所 以  in  猶 受 著 來 自 「 大 家 [ ta - ke] 」 、 「 大 官 [ ta - koaN ] 」權 威 e5 束 縛 。  Theng2 候  in  家 己 變 做 別 人 e5 「 大 家 」 e5 時 陣 ， 社 會 已 經 現 代 化 ah ， 少 年 輩 e5 查 某 人 受 比  in  閣 卡 高 e5 教 育 ， ma7 真 有 自 主 、 權 利 e5 意 識。  所 以 阮 媽 媽 kap 伊 e5 朋 友 定 定 按 呢 講 ： 咱 少 年 e5 時 陣 是 驚 「 大家 」 ， 這 ma2 老 來 是 驚 「 新 婦 」 。
我 有 bat 一 個 ou- bah - sang2  ，因 為  先 生 堅 持 e5 關 係 ， 兩 個 老 e5 kap 屘 囝 toa3 做 夥。  後 生 新 婦 攏 teh 上 班 。 結 局 厝 裡 e5 代 誌 ， 煮 飯 、 洗 衫 、 拚 四 界 [ ke3 ] … 攏 是 老 阿 媽 khioh 起 來 做 。  in  hit 個 三 、 四 歲 e5 查 甫 孫 a2 ， 歸 工 khok8 - khok8- chong5 ， 連 愛 睏 、 目 睭 強 beh kheh去 ah ， ma7 猶 閣 走 來 走 去 。  伊 講 伊 逐 工 攏 著 愛 摸 到 十 點 外 ， 代 誌 ma7 猶 做  be7  了 。  逐 日 早 起 ， 攏 thiam2 kah 真 無 想 beh 起 床 … 。 唯 一 支 持 伊 繼 續 拚 落 去 e5 ， to7 是 做 人 序 大 e5 責 任 感 kap 對 序 細 e5 疼 心 ， 「 無 法 度 啦 ， 新 婦 to7 軟chiaN2  ， 後 生 ma7 逐 工 無 閒 chhih-chhih， 無 ka7 鬥 相 共 beh 按 怎 ？ 」 。  我 m7 知 影 親 像 頂 面 這 位 老 阿 媽 e5 情 形 有 偌 濟 。  婦 女 追 求 個 人 事 業 e5 成 就 ， 成 做 現 代 e5 一 個 潮 流 ， 細 囝 e5 照 顧  ma7 成做 整 個 社 會 一 個 真 重 要 e5 問 題 。  阿 媽 e5 疼 是 永 遠 、 無 限 e5 ， in  hit 輩 e5 查 某 人閣 猶 有 傳 統 「大 細 項 擔 起 來 做 、 認 份 無 計 較 」 e5 美 德， 所 以 只 要 序 細 若 開 嘴 ， 往 往  in  to7 真 好 央 kah ， ka7 照 顧 孫 a2 、 料 理 家 內 e5 責 任 擔 起 來 。   A2-koh 全 工 家 庭 主 婦 e5 工 課 （ ma7 是 一 個 專 職  ， 只 是 這 ma2 卡 無 時 行 耳 耳 ） kap 其 他 任 何 一 個 職 業 仝 款 ， 受 著 年 齡 體 力 e5 限 制 ， ma7 是 需 要 有 退 休 、 歇 睏 e5 時 陣 。  社 會 變 遷 、 女 權 提 昇 了 後 所 帶 hou7 少 年 這 輩 查 某 人 e5 「 家 庭 kap 事 業 e5 兩 難 」， hou7 阿 媽 hit 代 人 來 承 受 , 實 在 是 有 卡 食 力 啦 。 
頂 面 hit 位 阿 媽 雖 然 加 減 會 hia 疼 、 chia 疼 ， A2-koh 並 無 怨 嘆 e5 意 思 。  in  hia - e5 序 大 人 只 要 身 體 猶 閣 會 堪 得 ， 總 是 beh 儘 量 做 hou7 序 細 。  in   自 少 年 to7 認 份 、 認 命， be7  khia7 出 來 kap 「 女 權 運 動 者 」 鬥 喝 聲  ， ma7 卡 無 受 著 注 意 。 A2-koh 「 女 權 運 動 」 若 真 正 是 按 「 替 弱 勢 者 爭 取 權 利 」 來 做 出 發 點 ， 著 應 該 多 多 關 懷 阿 媽  in  這 陣 上 kheh 虧 、 上 弱 勢 e5 查 某 人 啦 。 


Hit年三月有一工
（ 1998 二 月 改 編 ） 

 陳 雷 先生 編 劇 ，  多倫多 TBTS 聯誼 會唸劇 

<音 樂 > 
1947 年 e5 三 月， 228事 件 e5 時 間 ， 有 幾 位 天 頂 e5 天 使 ，  in  來 到 這 塊 所 在 台 灣 ， 一 時 間 看 著 這 個（ chit -le ）to2-su7 e5 災 難 ， 為 著 安 慰 這 驚 惶 流 血 e5 人 間 ，  in  唸 三 節 簡 單 e5 詩 歌 ， 就 是 台 灣 人 e5 故 事 ， 祈 禱 kap 要 求 ， 叫 做 『 咱 e5 土 地 』 ， 『 咱 e5 血 』 ， 『 咱 e5 社 會 』 。 

『 咱 e5 土 地 』 

天 使 女 聲（ 第 一 部 ）： 阿 姊 ， 阿 姊 ， 恁 看 ， 下 面 大 海 ，hng7 hng7 是 啥 貨 ？ 

天 使 女 聲  （ 第 二 部 ）：像 一 條 番 薯 ， 長 長eh8 eh8, 浮 ti7 水 面 ， 若 一 蕾 玉 蘭 花 。 
有 影 ， chia to7 是 人 叫 做 ＜ 台 灣 ＞ e5 土 地 。  

 女 一  ：＜ 台 灣 ＞，＜ 台 灣 ＞， bat 聽 人 講 過 。
 
女 二 ： 是 啦 ， 山 真koan5 ， 樹 真 青 ， ma7 有 人叫 伊 ＜ 美 麗 ＞ 。 

女 一  ： ＜ 美 麗 ＞ ， ＜ 美 麗 ＞ ， 這 te3 土 地 ，日 頭 teh phak8 ， 山 風 teh  吹 ；nai2 無 人 唱歌？nai2  無 人e 琴  ？ 攏 無 人 講 話 ？ 

女 二  ：  Oh, 問 鳥 a teh 叫 ti7 樹 尾 ， 問 鳳 凰 熱 人開 紅 花 ， ma7 有 人 叫 伊 ＜ Formosa＞ ， 阿伯 ，阿伯 ， che 是 為 啥 貨 ？ 無 人 歡 喜 ， kan - na7 雲 飛 （ poe ） ？ 

阿 伯 ： 雨 落 土 地 ， 稻 a 開 花 ， 樹 頂 金 煌 ， 土腳 金 瓜 ， ＜ Formosa＞ ， ＜ Formosa＞ ， 阮 叫 伊 ＜ 美 麗 ＞ 。 

女 一 ： 按 怎 溪 流 無 聲 ，  一 時 ia5 a m7 飛 ？Thai3 雄 雄 烏 雲 滿 天 到 盡 尾 ？ 

女 一    二   ： 敢 會 是 ？ 敢 會 是 ？ 風 颱 大 水 山 崩 去 ？ 敢 會 是 ？ 敢 會 是 ？ 地 動火 燒 大 都 市 ？ 


『 咱 e5 血 』 

女 一  ： Ah, 阿 姊 ， 阿 姊 ， 恁 看 ， 海 港 水 面 ，                 he 是 啥 貨 ？ 親 像 花 khou ， 一 個 一 個 。 
女 二  ： M7 是 ， m7 是 ， 是 少 年 人 身 屍 ， 牽 作                一 伙 ， 一 堆 一 堆 。 
女 一  ： 為 啥 物 ？ 為 啥 物 ？ 無 像 浮  萍                  （ phio5 ）， 自 由 散 開 ？ 
女 二  ： He to7 是 ， he to7 是 ， 死 前 hou7 人 鐵 線kng3 腳                筋 ， 死 了 海 水 湧 來 分 be7 開 。 
女 一  ： Oh， 親 像 熱 人 未 到 ， 水 蓮 花 開    一 蕾 koh 一 蕾 。 
女 一 ： 阿 姊 ， 阿 姊 ， 恁 看 ， 老 父（ pe7 ）ko3 船來 chhoe7 kiaN2 身屍 ， 中 國 兵 a giah8 槍m7 hou7  in  去  。 為 啥 物 ？ 為 啥 物 ？ 

女 二 ： He to7 是 ， he to7 是 ， beh 討 紅 包 beh 討 錢 。 
女 一  ： 阿 姊 ， 阿 姊 ， 恁 看 ， 查 某 beh  khau3 無出 聲 ， 細 漢 gin2 a aiN7  leh 行（ kiaN5 ）。 
                 啥 物 ？ 為 啥 物 ？ 

女 二  ： He to7 是 ， he to7 是 ， 厝 邊 有 人 來 通 知 ，叫 伊 趕 緊 去 認 屍 。 


『 咱 e5 社 會 』 

女 一 二 ：Ah， 阮 知 影 ， 阮 知 影 ， m7 是 風 颱 大水 ，M7 是 地 動 火 燒 市 ， 實 在 人 造e5 災 難 比 天 災 khah m7 通 。 

當 初  in  來 第 二 冬 ， 鳳 凰 未 開 猶 未 紅 ， hit 年 三 月 有 一 工 ， 
魔 鬼 人 面 無 熟 似（sai7  ）， 已 經 血 流 滿 地紅 。 
 
外 che7 ？ 有 外 che7 ？ 無 辜 悲 情 歸 土 地 ， 到 taN 目 屎 會 流 濁 水 溪 ， 
結 局 天 大 犧 牲 作 代 價 ， Beh 看 勇 敢 新 社 會  。 

叫 伊 ＜ 和 平 ＞ 叫 ＜ 智 慧 ＞ ， 叫 伊 ＜ 尊 嚴 ＞ kap ＜ 公 義  ＞ ， 
  每 年 三 月 hit 一 工 ， 思 念 土 地 思 念 人 ， 
   祝 福 ＜ 美 麗 ＞ ＜ Formosa＞ ， 叫 伊 永 遠 e5 
＜ 台 灣 ＞ 。 

Hit 日 ， 三 月 十 二 日 e5 早 時 ， 台 南 市 運 河 街 e5 路 裡 ， 有 三 個 台 南 一 中 e5 初 中 生 ， 揹 書 包 欲 去 學 校 。 雄 雄 路 裡 中 國 兵 仔 toaN 槍 ，就 是  in  teh jiok 一 位 台 灣 青 年 。 
He  槍 子 toaN 著 囝 仔 ，  in  煞 無 緣 無 故 ， 無 代 無 誌 ， hit 早 起 來 死 ti7  in  厝 頭 前 e5 路 裡 。 
無 外 久 ， 囝 仔 e5 阿 姐 詹 麗 惠 看 著 小 弟 倒 ti7 路 邊 ， 伊 跪 落 去 ， 流 目 屎 給 過 路 e5 警 察 哀 求 ： 請 你 ka7  in  救 ， 請 你 ka7  in  救 。 He 中 國 警 察 短 槍 gia5 出 來 ， 講 『 他 媽 的 ， 台 灣 人 造 反 ！ 』 to7 ka7 toaN 落 去 。 佳 哉 一 槍 toaN 無 死 。 總 是 麗 惠 e5 一 生  自 按 呢 完 全 變 款 去。
Ti7 東 門 路 e5 厝 裡 ， 麗 惠 e5 未 婚 夫 蘇 輝 ， kap 伊 e5 父 母 為 著 這 件 代 誌 ，  in  真 驚 惶  ( kiaN-hiaN5 )， 擱 真 著 急 。 蘇 輝 e5 老 爸 蘇 守 kap 伊 e5 老 母 銀 箱 ti7 hia teh 參 商 討 論 。  

<唸 第 四 幕 >

銀 箱 ： 守 a， 咱 阿 輝 kap 麗 惠 e5 代 誌 ， 你 想 beh 按 怎 解 決 ？ 已 經 拖 四 個 月 ah， 無 講 ma7 be7 
用 得。

守 ： 明 a chai3 ， 你 去 kap 阿 麗 e5 老 母 講 明 白 ， 代 誌 到 這 個 地 步 ， 伊 也 應 當 理 解 ， 咱 實 在是 不 得 已 。 

銀 ： 講 好 運 也 是 好 運 ， he 阿 麗 實 在 命 大 ， 一 槍 真 真toaN7 （ 彈 ）落 也 無 死 。 
守 ： 好 啥 運 ？ Tan chit ma2 一 個 查 某 囝 仔 ， 一 枝 腳 跛(pai2 )  彼 款 e5 ， 那 有 人 beh tih  。 
銀 ： 實 在 跛 了 也 siun 厲 害 ， 明 明 一 路 平 平 ， 伊 行 就 是 一 高 一 低 ， 像 teh 划 (ko2)  船 。 

守 ：  我 看 頭 殼 也 無 tu2 好 ， 以 前 彼 對 目 神 活 phut phut ，  chit ma2 看 起 來 像 菜 市 a 虱 目 魚 頭 ， 你 看 伊 ， 伊 無 看 你 。 

銀 ： 實 在 是 猶 幼 chiN2  ， be7 堪 得 驚 。Pong7  彼 槍 ， beh 是 咱 ， 未 pong7  就 先 驚 死 ah ， 精 神 有pong7 故 樣 去 啦 ， 我 ka7 看， ti7 厝 內 家 己 一 支 嘴 雜 雜 念 。 

守 ： 明 a chai3 ， 你 去 ka7 秀 a 講 ， 囝 仔 仙 有 算 過 ， 生 時 有 相 剋 ， kap 咱 阿 輝 a be7 合 。 這 婚 事 無 論 按 怎 的 確 著 取 消 。 聘 金 總 ka7 討 轉 來 。 ..... 無 彩 好 好 一 個 查 某 囝 仔 ， 乖 kah 無tang3 取 。 

銀 ： 這 秀 a 歹 命 底 ， 舊 年 才 死 翁 ， 今 年 閣 遇 著 這 。 

守 ： 上 夭 壽 是 阮 彼 個 校 長 ， 秀 a e5 聘 書 一 下 就 ka7 取 消  去 。 

銀 ： 是 按 怎 ？ 

守 ： 講 是 叛 亂 份 子 家 庭 。 

銀 ： 頭 路 煞 無 去 ？ 

守 ： 這 代 誌 明 知 也 無 人 敢 chhap ， 你 看 ， chit ma2 連 伊 家 己 e5 親 小 弟 都 A2 敢 去 chhoe7  in  。 

銀 ： 無 教 冊 beh 按 怎 生 活 ？ 厝 裡 猶 一 個 細 漢 e5 。 

守 ： Beh 做 生 理 賣 物 件 無 人 會 ka7 買 ， beh 做 工 hou7 人 請  [chhiaN3 ] 無 人 敢 ka7 用 。 Chit ma2  規 厝 內 像 著thai2-ko 傳 染 病 ， 無 人 敢oa2 去。 聽 講 母 a kiaN2 二 個 ， chit ma2  teh 拾 字 紙 ， 阿 麗 a 猶 	會 鬥 腳 手 。 

銀 ： Tan 字 紙 一 日 是 會 當 拾 外 che7 ？ 

守 ： 別 家 口 e5 代 誌 咱 煩 惱 be7 了 ， 這 有 問 題 e5 家 庭 ， 猶 是 kap  in  關 係 分 卡 清 咧 卡 是 。 這 個 時 局 ， 萬 事 hou7 你 be7 按 算 得 。 

銀 ： Ti7 台 南 市 ， 無tan5 風 螺 ma7 會 落 炸 彈 。 


按 呢 無 張 無 持 ， 麗 惠 變 做 一 個 跛 腳 e5 查 某 囡 仔 ， 無 人 欲 纏  ， 伊 e5 婚 姻 hou7 人 取 消 去 。 伊 e5 老 母 頭 路 也 無 去 ， 親 成 朋 友 大 家 驚 kah 無 人 敢  chhap  in ， 伊…未 勘 ti7 ， 未 勘 ti7 遮 e5 刺 激 ， 煞 精 神 無 抵 好 ， 漸 漸 愈 來 愈 痟 [瘋 ] 去 。 

自 按 呢 擱 過 來 e5 十 年 ，  in  母 仔 囝 拾 字 紙 過 日 子 ， he lo7 lo7 長 無 人 敢 相 借 問 e5 十 年 。 
	這 拾 字 紙 e5 痟 [瘋 ]查 某 ， ti7 路 裡 不 時 hou7 人 蹧 躂 ， hou7 人 趕 ， hou7 囝 仔  khian 石 頭 ， hou7  囝 仔 創 治 。 最 後 ， 伊 未 勘 ti7 ， hit  一 日 ， 欲 過 年 e5 hit 工 ， 伊 ti7 路 邊 倒 落 去 ， 身 軀 一 領 破 衫 ， 身 軀 邊 一 個 拾 字 紙 e5 大 ka-chi7 。 

就 是 hit  時 ， 天 頂 e5 天 使 落 來 看 伊 ， 這 個 拾 （ khioh ） 破 散 e5 查 某 囡 仔 ， 為 啥 物 家 己 一 個 倒 ti7 路 裡 ？ 

<唸 第 五 幕 ， 第 三 節 >

四 天 使 ： （ 上 台 ， 配 合 音 樂 跳 舞 ）

天 使 一 ： （ 看 著 麗 惠 ， 手 指 麗 惠 ） 一 個 少 年 查 某 ， chiah nih 破 散 ， 倒 ti7 土 腳 ！ 

天 使 二 ： （ 指 麗 惠 ） 這 個 ， 我 知 影 ， 伊… 就 是 拾 字 紙 e5 siau2 查 某 。 

天 使 三 ：siau2 查 某 ？ 

               二 ：siau2 查 某 ！siau2 真 久 ah ，siau2 be7 好 。 

               四  ： 啥 物 代 誌 起siau2 ？  … 啥 物 代 誌 起 siau2 ？ 

眾 天 使 ： （ 搖 頭 ） 

一 ： （ ku oa2 去 麗 惠 身 軀 邊 ） 恁 看 ， 伊 teh 流 目 屎 ！ 

              四 ：  啥 物 代 誌 悲 傷 ？ … 啥 物 代 誌 悲 傷 ？ … 

             眾  ：（ 搖 頭 ） 

             二 ： （ ku oa2  去 麗 惠 身 軀 邊 ， 指 麗 惠 ） ti7 伊 起 siau2 e5 頭 殼 內 ， 伊 teh 想 啥 物 ？ 

             眾 ： （ 搖 頭 ） 

             一 ： 恁 看 ， 伊 teh 作 夢 ！ 

             三 ： 作 啥 夢 ？ 

             一 ： 一 個 koh 苦 koh tiN ， koh tiN koh 苦 e5 夢 。 

            四 ： 這 個 夢 ， 咱 來 ka7 伊 掀 起 來 看mai7 。 

            眾 ： 敢 thang ？ 敢 thang ？ （ 一 人 ni 網 紗 e5 一 角 頭 ， ka7 規 領 網 紗 掀 起 來 ， 網 紗 ni ti7  
                     手 裡  跳 舞 ， 落 台 。 ） 

           （ 音 樂） 

這 e5 時 陣 伊 e5 未 婚 夫 阿 輝 ti7 伊 e5 夢 裡 來 出 現 。 

***************************************

輝 ： 阿 麗  ！  阿 麗 ！ 是 我 啦 ， 我 是 阿 輝 。 

麗 ： （ lu2 驚 lu2 kiu 走 ） 你 ？ … 你 是 啥 人 ？ … 

輝 ： 我 是 阿 輝 a … 我  就 是 蘇 阿 輝 啦 ！ 

麗 ： （ 慢 慢 面 oat 一 邊 ， 自 言 ） 阿 輝 … 阿 輝 … 

輝 ： 是 啦 ， 我 轉 來 ah ， … 阿 麗 ， 我 chhoe7 足 久 才 chhoe7 著 你 。 

麗 ： （ 面 無 表 情 ， 自 言 ） chhoe7 足 久 …    

輝 ： 是 啦 ， 阿 麗 ， chit ma2 我 轉 來 ah ，tak8 項 攏 好 勢 ah ， 無 人 會 koh 傷 害 你 。 

麗 ： 好 勢 ah ？ … 好 勢 ah ？ … 

輝 ： 是 啦 ， 是 啦 ，tak8 項 攏 好 勢 ah ，  in  講 政 府liam5 mih beh 解 嚴 ，  in  講 政 府 beh ka7 咱 
會 失 禮 … ， 阿 麗 ， teh beh 解 嚴 ah ， teh beh 解 嚴 ah 啦 。 

麗 ： （ 驚 ） 戒 嚴 ！ 戒 嚴 ！ … （ 雄 雄 跪 ti7 阿 輝 頭 前 ， 拜 阿 輝 ） 我 失 禮 ！ …  失 禮 ！  我 失 禮 ！ … 

輝 ： （lam2 阿 麗 ， ka7 阿 麗 moh leh 。 ） 阿 麗 ， 阿 麗 ， 你 m7 免 驚 ， … m7 是 你 m7 tioh8 ， m7 是 咱 m7 tioh8 ， 你 … 你 m7 免 驚 。 

麗 ： （ 身 軀 liong3 開 ） 你 ？ …  你 是 啥 人 ？ …… 

輝 ： 我 是 阿 輝 ， 我 就 是 阿 輝 啦 。 

麗 ： （gong7 笑 ， 自 言 ） 阿 輝 …  阿 輝 … 我 e5 翁 ma7 是 叫 作 阿 輝 a 。 

輝 ： ( 扶 阿 麗 ， 慢 慢 khia7 起 來 )  阿 麗 ， 你 看 hou7 真 ， 我 就 是 你 e5 未 婚 夫 蘇 阿 輝 ， 我 就 是 伊 啦 ！ 

麗 ： （ 笑 ） 哈 ！ 我 e5 翁 ma7 是 叫 作 阿 輝 a …（ lu2 笑 lu2 大 聲 ） 哈 ！ 哈 ！ 我 e5 翁 ma7 是 叫 作 阿 輝  …
	（ 激 動 ， siak 頭 siak 面 ， 雙 手 khau 頭 鬃 ， 大 笑 ） 哈 ！ 哈 ！ 哈 ！ 我 e5 翁 ma7 是 叫 做 阿 輝… 	（ beh poah8 倒 ） 

輝 ： （ 趕 緊 去 扶 麗 惠 ） 

＜ 音 樂 ＞ 

各 位 聽 戲 e5 ， 今 仔 日 e5 戲 到 遮 煞 。 Ti7  台 南 市 ， hit 年 三 月 十 二 ， 抑 是 Thng tek-chiong 
（ 湯 德 章 ）先 生 hou7 人 槍 殺 e5 日 子 。 這 點 我 來 補 充 提 起 ， 請 你 m7 通 be7 記 。 chit-ma2  阮  ， 欲 來 唱 一 首 歌 ， 唸 一 首 詩 ， 紀 念 伊 ， 紀 念  in  ， 紀 念 hit 年 三 月 ， ti7 台 灣 受 難 e5 親 成 ， 朋 友 kap 良 知 。 
  
<放 王 明 哲 e5 『 咱 e5 故 鄉 』 > 


故 鄉 是 生 咱 e5 所 在 ， 感 念 感 恩 在 阮 心 內 ， 
付 出 情 意 付 出 愛 ， 代 代 花 蕊  代 代 裁 。 

故 鄉 e5 四 邊 攏 是 海 ， 青 山 綠 水 隨 阮 來 ， 
美 麗 山 河 咱 所 愛 ， 可 惜 外 人 來 破 壞 。 

故 鄉 突 出 中 央 山 脈 ， 峰 峰 相 連 透 入 雲 內 ， 
玉 山 、 阿 里 到 奇 萊 ， 這 是 命 根 e5 所 在 。 


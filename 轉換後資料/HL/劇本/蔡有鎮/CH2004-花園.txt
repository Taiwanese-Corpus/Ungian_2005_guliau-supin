教師組 詩歌 第二名 
花   園

彰化國中 蔡有鎮

花園有goa7遠

Ti7樓腳掘土e5阿伯e5臭汗酸
看伊來來去去、起起落落
m7知啥物是拋荒

m7知汗流滴到ka-ki7 e5 影

花園有goa7遠
                                  
窗外枝欉chheN-ti5仔10 goa7隻

leh nng3 ti7 leh sng2

過晝 tiam7-chih-chih e5 日頭 tng leh光

山坪 e5 菊仔花tng leh黃
tiam3 土內等待 puh芽e5花籽leh ng3


花園無 goa7 遠
                       
目 睭 開 開
就有田尾來e5春夏秋冬輪轉

目睭khoeh-khoeh 
ma7有芬芳滿鼻thang收來khng3


花園ti7 to2 m7免問

天若無霜，花be7 拍損

人若無酸，花園就ti7  咱e5心腸

花園！花園！無kah goa7 遠

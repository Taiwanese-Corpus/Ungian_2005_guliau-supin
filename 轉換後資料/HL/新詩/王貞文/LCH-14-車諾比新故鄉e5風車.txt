


車諾比新故鄉e5風車
王貞文

雖然彼個地名所記憶e5
是恐怖傷心e5代誌
搬離幅射地帶e5人民
建立新故鄉「車諾比」

這是另外一個車諾比
佇遮無核能發電廠惡夢暫時停止
囡仔閣來出世

雖然伊e5血受幅射線
污染　敗壞
雖然樹林內e5果子
甜汁帶著死
佇異鄉e5湖邊
生命慢慢重新開始
快樂歌聲閣再響起

一座懸lo3 lo3 e5
白色風車
提供村內
生活能源
由青天旋(soan)落來e5
風轉變作
燒氣溫暖
燈火閃爍
mouh-tah抽出地內深泉

這是另外一個車諾比
核能發電成作過去
佇遮白色風車teh旋
盼望漸漸浮現


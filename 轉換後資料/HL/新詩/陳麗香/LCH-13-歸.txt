

歸
陳麗香

遮呢也𡧛的棉仔花
一叢toe3著一叢開到滿路街
光炎炎的燈火
一葩接著一葩排到遮呢齊
即條路那會長到攏無尾
來來去去的車輛閣走若飛
毋知鋛欲飛去佗位chhoe7

紅燈佇遐咧閃熾
停佇十字路頭目睭金金看著伊
阮的嘴角遂來笑嘻嘻
晚頓的桌頂毋知有囥啥物
到底是香菇炒肉絲
抑是豬肚燉蓮子
彼內面攏有伊愛的好芳味
芳貢貢閣幼咪咪

若想著chiah的代誌
阮的嘴瀾遂來流未離
．．．．．．．．．．．．

啊！青燈已經咧叭叭來苦勸
毋免問！毋免問！
即馬taN 就緊來返
溫暖的厝內是一碗燒燒的湯
等阮返去食暗頓
等阮返去心愛的家門
食　　一嘴閣一嘴的暗頓


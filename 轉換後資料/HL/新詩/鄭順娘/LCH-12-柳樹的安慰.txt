

柳樹的安慰
鄭順娘
(一)
柳樹無人會棄嫌
只有真心同情
妳是先天的好樹欉
chhai7佇流水邊
青綠的樹葉生到旺盛閣美
柳絮在水面照在水中的倩影
婀娜多姿地艷搖著
凡是有柳樹的所在
攏有一幅美麗的風景畫
(二)
妳佇台中文化城
柳川岸邊的柳樹
像馬尾像蠓摔
像阿公稀稀的嘴鬚
有心的人看著妳會心酸同情
這踏的壞環境造成
妳這麼寒酸的模樣
(三)
誰將妳種佇水泥地
毋互妳展現美麗清景
毋互妳綠柳成蔭
無流水可照妳的倩影
可憐的柳樹啊
因為無人聽捌妳的心聲
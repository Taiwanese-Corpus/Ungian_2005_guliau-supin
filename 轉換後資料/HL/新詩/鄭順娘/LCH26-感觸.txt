感     觸
鄭順娘

(一)春天有花蕊
秋天有紅葉
彼是美麗的少年時代

如今，偶而會聽人謳咾：「妳過去一定真𡧛！」
啊！請妳mai3誤觸我心內的悲哀
因為過去永遠未倒tng2來

(二)靜寂的夜，靜待天光，
壁頂的時鐘，有規律振動的聲音，
突然被外面的雜音破壞安寧。
若像為了明也哉，欲佈置演出的舞台。

明也哉又是啥物日子？
是欲上演叨一段戲劇？
唱的？哭的？笑的？
抑是m7敢預設的人生劇場？


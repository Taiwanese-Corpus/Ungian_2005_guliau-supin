

思  母（一）
鄭順娘
母親疼我seng7我
母親看待我是金枝玉葉
精美點心　精緻三餐
親手為我烹調山珍海味
母親常常去廟寺拜拜
我真歡喜有機會來做家事
我給養女的姊妹講
咱中晝食炒飯青菜湯
我欲來大拚掃　我來擦高處　恁清掃土腳
母親的疼惜反而造成我對勞動的興趣佮堅強的性格
我愛自由　我愛平等　我討厭特別待遇
到即馬猶是無變的性格
無愛接受別人的優遇
這是我的個性卻是往往會被誤會而且得罪人
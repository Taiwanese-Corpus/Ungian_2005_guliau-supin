
痛惜好朋友
鄭順娘
好朋友，為啥物未當等過年就走掉呢？
chiah呢寒冷的冬天躺佇冷凍箱裡
聽著妳過身的消息
安祥佇夢裡完結此生
雖是上清淨上好的臨終
卻是令人艱苦傷心
三工前，咱歡喜暢談的情形猶在眼前
講未了的世間話
想著妳天真活潑的性情
若少女仝款愛講耍笑的口氣
「同年的，妳幾歲？」
我一面拭過年欲用的甜料盒仔
心內隱隱的痛
二十外年來，每個月聚會的回憶若一張張的相片浮出眼前



擲掉新婦仔命
鄭順娘

帶新婦仔命就愛看人的面色
主人歡喜，就互妳一碗白米飯
主人無歡喜，只有隔暝的飯湯
妳的一切運命養母會好安排
欲叩頭或欲出街頭
甚至於欲自盡
行出街頭並無損失名譽
為民主自由保護環境
咱必須揚棄新婦仔的命運
團結又打拚
才會當看著天色漸漸光
欲行的路會當分明決定
毋免偷走，光明正大行出去
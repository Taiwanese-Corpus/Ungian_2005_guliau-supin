媽媽請妳 聽我講
  廖瑞女  (1985)

	一
媽媽請妳 聽我講；
M7是形式teh講古。 
誠心誠意感謝妳；
母親節大家恭喜。

	二
嬰仔出世哇哇hau2；
M7知世界好m7好。
慈母抱我ti7胸前；
我就m7驚睏靜靜。

	三
生長過程真奇妙；
七坐八爬九發牙。
搖搖擺擺學行路；
佳哉老母teh保護。；

	四
入學讀冊真歡喜；
學習禮儀學言語。
數學歷史kap地理；
冊包重重揹be7起。

	五
文明時代人無閒；
學che學he學無停。
音樂美術kap運動；
Tak8項會曉才無gong7。

	六
升學主義真競爭；
社會風氣重文憑。
認真讀冊上考場；
老母比我khah緊張。


	七
父母奔波為家庭；
為我操心無時停。
這款愛疼美無比；
我beh好膽來讚美。

	八
懇求親愛e5天父；
顧我父母福加倍。
爸爸媽媽真偉大；
等我大漢來奉待。

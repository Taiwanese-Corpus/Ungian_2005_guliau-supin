Mai3講   Kaut

Mai3講你m7知影
啥物是屈辱
Khia7 ti7你頭殼頂e5統治者
放一個phui3
你攏緊khoaN khoaN
隨beh去phiN7

Mai3講你m7知影
按怎解放
你就會曉
殘害你e5身軀
來chiaN5做一種抗議

Mai3講你m7知影
按怎hau2
我tak8工攏看著
你為死--去e5親人
流目屎

是啥人會使hou7你力量
是啥人會使hou7你解放
是啥人會使hou7你笑容
Kan-taN你家己
會使看著藍色e5天
會使看著青翠e5草
會使看著公義e5世界

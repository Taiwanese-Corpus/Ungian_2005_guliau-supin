
故鄉
陳 文 傑  
細漢e5時陣
毋知故鄉是啥物
但是逐工攏去唱黃昏e5故鄉
希望有一工會當轉去我e5故鄉
大漢了後離開故鄉
來到台南遮e5大都市
無愛擱唱黃昏e5故鄉
常常一個人
大聲唱出媽媽請你也保重
有當時
來到安平e5海邊
聽著海湧e5聲音
想起故鄉e5太平洋邊
藍藍e5海水
鹹鹹e5海風
不時有海鳥飛來飛去
毋知伊e5故鄉是去叨位
有人講
故鄉e5人外表是一攕冷冷e5霜仔冰
嘛有人講
阮看起來是一塊塊e5糕渣
其實
阮e5內心是燒燙燙
恰若阮礁溪e5溫泉
毋免問我是叨位人
一定知影我是宜蘭人
我e5故鄉有美麗e5田園
藍藍e5太平洋濱  佮
濁水溪e5溪水
向咱講出故鄉e5過去
向咱講出故鄉e5未來




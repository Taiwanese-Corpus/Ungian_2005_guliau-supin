           葉a2           阿秀

揀一葉紅葉
寄hou7遠遠e5你
講紅葉e5 sui2 
講秋天e5故事
你回批講 「我khah愛青色e5葉a2」

我ma7愛青色e5葉a2
但是...…
來啊！搶看滿山e5楓葉
有黃色、紅色、金色、柑a2色...
是上帝e5創造，hou7大自然chiah che7美麗e5色彩
你回批講「我猶是khah愛青色e5葉a2」


春天， 樹葉a2 puh-iN2 
	 春花開
	 鳥a2飛轉來say「Hi」
熱天， 樹葉a2青koh翠
	 天氣好
	 細漢gin2-a2騎車、拍球、走相掠
秋天， 樹葉a2轉紅
	 秋風冷
	 一陣、一陣e5燕(iN3)a2向南飛
冬天， 樹a2只chhun ta枝
	 落大雪
細漢gin2-a2做snow man、tobogganing， 迎    接白色聖誕
Che是加拿大e5四季

你回批講 「台灣四季攏是春天，我khah愛青色e5葉a2」








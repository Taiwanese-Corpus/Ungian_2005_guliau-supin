
新年e5詩
「上帝，阮e5 上帝，日月久長，的確照過阮，到死無煞」詩篇48：14。
1.主有恩典大慈悲，
Hou7 阮安然過1年。
阮今感謝用誠心，
請主耶穌聽阮吟。
2.罪過濟濟交代你，
是你tiau5 來替阮死。
過身代誌放1爿，
向望榮光直進前。
3.Boe7來代誌真烏暗，
願主chhoa7 阮到路站；
Tu2著對敵凶惡來，
主你贊阮kap伊thai5。
4.有時軟弱kap憂悶，
求主堅固阮神魂；
行到曠野大沙埔，
認主永活真e5路。
5.死失e5路thang 驚惶，
今年是誰著先行？
天父願你大降臨，
臨終安慰伊e5 心。
6.Hou7阮清心kap信實，
Hou7阮kap主那親密。
贊阮氣力gau5 溫柔，
堪戴應允e5冕旒。
7.Thang受恩ti7 明宮內，
大稱讚音韻和諧，
O-lo2主宰tiam3 天堂，
萬主e5主，王e5王。
(台灣府城教會報第94卷，1893年2月) 

祝蘭醫生在台40年
楊--氏春嬌
1.疼阮先生蘭醫生，
離開英國來這爿；
建設醫館ti7 彰化，
活人無數恩情大。
2.疼阮先生醫生娘，
宛然牧者引 chhoa7 羊；
為著女界來犧牲，
親像暗暝e5 光燈。
3.醫生來台40年，
目的m7 是beh 趁錢；
傳播福音兼行醫，
暝日救人真克己。
4.醫生做人真溫柔，
萬般艱苦也忍受；
逐日著磨ti7 醫館，
為著救人真甘願。
 
5.醫生一切好所行，
M7 是為著ai3 名聲；
為主盡忠ti7 台灣，
咱著學伊好模範。
6.醫生e5 好講be7 盡，
Toe3 伊腳步來出陣；
此去南部e5 教會，
信者穩當加重倍。
7.預定4 月歸英國，
願主一路大賜福；
想著離別嚨喉tiN7，
向望後會koh 相見。
(台灣教會公報第612張，1936年3月) 
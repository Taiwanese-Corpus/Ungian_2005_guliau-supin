
基督教青年歌
蔡培火
1.西方救星出現，東爿博士發見，
人若目金看會出，即時得救免死滅，
耶穌正是救世主，地上天國伊建設，
水若清魚就現，慾念死信心堅，
基督青年好朋友，福音宣傳著向前，
基督青年好朋友，福音宣傳著向前。
2.春風動、樹開花、聖靈降、人悔罪，
咱若會thang 家己救，冬天礁樹攏開花，
記tit 早前5 旬節，靈光發現親像火，
主e5杯、咱e5 血，同一體，相交陪，
基督青年好朋友，永遠ti7 主相聚會，
基督青年好朋友，永遠ti7 主相聚會。
3.天頂日光月明、地面花紅草綠，
上帝特別施恩典，hou7咱kap伊同模型，
遍地江山父基業，全部交帶咱經營，
Beh做工，ai3體力；走天路，著勇猛，
基督青年好朋友，同心協力盡使命，
基督青年好朋友，同心協力盡使命。
（台灣教會報第552卷，1931年3月） 
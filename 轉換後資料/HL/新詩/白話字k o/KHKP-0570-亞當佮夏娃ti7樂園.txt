
亞當佮夏娃ti7樂園
（章王油  做）
1.亞當夏娃ti7樂園，   
逐項福氣攏齊全；   
歸群禽獸in無驚，   
逐隻動物攏號名；   
園內有物thang食，   
上帝備辦真夠額；   
逐家攏無傷害，   
出在亞當teh安排。
2. 亞當夏娃ti7樂園，   
逐項福氣攏齊全；   
上帝有創造逐項，   
攏總賞賜in2人；   
果子千千萬萬，  
 In有自由thang來挽，   
善惡果有禁止，   
若食e5時的確死。
3. 亞當夏娃ti7樂園，   
逐項福氣攏齊全；   
魔鬼怨恨in 2人，   
Ai3 in淒慘佮伊同；   
借蛇嘴來拐誘，   
夏娃受迷煞伸手；   
食禁果受責備，   
連累亞當有事誌。 
4. 亞當佮夏娃ti7樂園，   
逐項福氣攏齊全；  
犯罪了後走去bih，   
真驚受罰ai3閃避；   
兩人既然反背，   
無聽上帝講e5話，   
對始祖受迷惑，   
致到人著落地獄。

5. 亞當佮夏娃ti7樂園，   
逐項福氣攏齊全；   
魔鬼歹心ai3陷害，   
對早透到萬世代；    
Ai3咱拒絕上帝，   
用萬般奸鬼惡計；   
耶穌做咱救主，   
信伊就免落陰府。  
[芥菜子第80號(台灣教會報第570號，1932年9月)] 
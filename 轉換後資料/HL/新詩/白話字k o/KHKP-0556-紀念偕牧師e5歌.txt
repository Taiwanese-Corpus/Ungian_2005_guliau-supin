
紀念偕牧師e5歌
故吳寬裕傳道
1.第一翰才偕睿理，
初學土音 白話字；
新舊聖經攏總會，
教人真理bat 天父。
2.開拆道理意思深，
男女明白感激心；
聲音懸低攏kah 扑，
舉手和韻腳那踏。
3.吟詩歡喜合手扑，
所講迫切盡力tah；
講主悽慘面青紅，
將主模樣勉勵人。
4.有時威嚴ai3利益，
Hou7人關心有道德；
有時苦勸兼責備，
盡情安慰gau5 教示。
5.天將夫子為木鐸，
開人心門知降服；
Tui3來到今數10年，
傳報道理無歇時。
6.一生顯出好舉止，
所做逐項主歡喜；
伊學保羅kap先知，
教示學生重頭生。
7.舉止行動攏四正，
教內、教外人人疼；
耶穌道理歡喜講，
家己學問無品捧。
8.逐項公平款待人，
所行仁愛kap主同；
交陪朋友言語好，
忠信和平thang o-lo2。
9.我e5 先生偕睿理，
逐人歡喜伊教示；
可惜伊活無長壽，
若是事業有成就。
10.才高學深通古今，
伊將道理做中心；
這種e5人大智識，
近伊來學大利益。
11.基督忠僕別世去，
忽然同伴相分離；
實在咱真無福氣，
Boe7會koh聽伊教示。
12.先生享壽50外，
道理、名聲傳開闊；
今做幾句知心詩，
有時來吟數念伊。
13.先生模樣咱著學，
救主e5工關心做；
到死榮華一sou2 空，
M7值相見ti7 天堂。

（台灣教會報第556卷，1931年7月） 
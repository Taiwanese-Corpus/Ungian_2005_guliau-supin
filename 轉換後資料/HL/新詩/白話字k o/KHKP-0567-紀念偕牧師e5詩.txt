
紀念偕牧師e5詩
（章王油 做）
1.聖神降臨ti7偕睿理，   
主後一八五三年時；   
雖然伊是10歲囡仔，   
受聖神了後就好膽。   
記得主命令就決心，   
Beh去普天下傳福音，   
伊經過3、4間大學，   
為著主逐時認真讀，   
準備獻hou7主做器具，   
論智慧佮口才攏有，   
Hit時母會看伊真起，   
派伊去異邦傳道理。   
偕睿理e5心肝迫切，   
就佮伊e5親族離別；  
1871年e5時代，   
搭船來到東洋所在，   
Thai3知台灣北部地方，   
百姓攏無照著真光，   
逐人危險teh-beh 沈淪，  
 伊決意來拯救靈魂。   
李牧師chhoa7 伊到淡水，   
伊送伊到大社hit位；   
轉到淡水4月初6，   
出力招好學生來讀。 
2. 論偕睿理伊e5做人，   
信仰堅固m7-bat搖動；   
雖然抵著生命危險，   
好膽為主做工m7 閃。  
教示學生兼巡教會，   
盡力做，無嫌事務濟；   
歇睏e5時伊就看冊，   
驚教別人家己欠缺。   
偕睿理極其有仁愛，   
常常掛慮別人e5事；   
家己刻苦幫贊別人，   
m7-ai3名聲佮主相同。   
也bat醫術救治別人，   
伊gau5同情in e5苦痛；   
這款出力天國經營，   
建設拜堂56間。   
有開醫館，收容患者，   
施療好藥，hou7人來領；   
也起學校養成人才，   為
主路用出去相thai5。   
1901年6月2，   
上帝召偕睿理歸伊；   
設教至今有60年，   
追念伊苦心傳道理。 
  [芥菜子第77號（台灣教會報第567號），1932年6月]
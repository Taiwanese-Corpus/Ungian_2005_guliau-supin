
旗後成教會
王江
1.旗後福音鐘聲地，
全台無人bat 上帝，
迷羊是主出力chhoe7,
教會今年70歲。
2.高雄公園二八景，
旗後教會山海亭，
芥菜大欉真茂盛，
是主扶助聖會興。
3.種子是主提來種，
葉下飛鳥好涼冷，
日夜飛--來日夜濟，
遠近攏來好交陪。
4.水露牧師gau5 經營，
聖堂建置那大間，
基督學生來聚會，
Hou7 阮得著福真濟。
5.大家交陪就那熟，
敝會得著大利益，
認做兄姐就那親，
吟詩o-lo2答主恩。
6.咱是天父所揀選，
Koh再賜咱真有權，
起造聖堂加天koan，
各項設備攏完全。
7.多謝兄姐真可取，
甘願克己來寄附，
Hou7 阮敝會會tit 成，
阮著ka7 lin2 傳名聲。
8.經營上帝瑰花園，
玫瑰葡萄攏齊全，
芳味廣告ti7 4方，
味素金價攏有算。
9.四圍百瑰取來栽，
男女兄姐攏齊來，
芳味有算有價值，
上下總算有差別。
10.園內葡萄pek瓊花，
Chheng3到四海滿四界，
就是兄姐lin2 e5芳，
Hou7 主贖成天國人。
11.私人不可有私陣，
堅心靠主日日進，
隨人家己詳細問，
咱是救主e5榮光。
12.旗後教會葡萄樹，
東西南北攏是ki3,
千人萬人得主救，
70週年紀念伊。
(台灣教會公報第602卷，1935年5月) 
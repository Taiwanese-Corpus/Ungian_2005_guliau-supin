
浪子回家
T. O. CHISHOLM,  GEO. C. STEBBINS
鍾王猶 譯
1.我tiam3 ti7曠野荒埔所在，
放蕩困苦，多數年以來， 
常受枵餓kap驚惶所迫，
著轉來這時刻，
憂悶所行腳步無謹慎，
因為beh koh見聖父e5面， 
應該認份取奴僕e位，
決心起身回歸。
 Ho5。著轉來天父e5家，
  	  著轉來天父 e5家，
  	  決心起身回歸，
  	  我知伊有大恩惠。

2.啥事餓死ti7失望地方，
無人可憐敢近倚來問，
我父e5家，有米糧真濟，
今著起身回歸，
深深反悔前所行不是，
Boe7堪koh稱做伊e5子兒，
穩當天父無ai3我離開，
決心起身回歸。

3.好e5記憶我忽然想起，
就是知天父有大慈悲，
Koh眠夢阮厝若 ti7目前，
走到hit位安寧，
看見反悔e5人有到位，
In受赦罪得白衫恩惠，
我thai2 koh延chhian5良心m7開，
決心起身回歸。

 4.今我攏無koh tu2著迷路，
因為得著活命e5主招呼，
所有纏盤e5物我放離，
緊緊起來chhe7伊，
雖然有離開伊忤逆伊，
有聲叫講，父iau2-ku2疼你，
我m7-thang躊躇hou7伊koh催，
決心起身回歸。 

(我所做以及所翻譯e5,有百外首，論詩調，真可惜boe7會攏報hou7列位知，親像頂面這首，是tui3 ALEXANDER’S HYMNS No.3 e5中間翻譯，有e5是tui3別本，因為驚了真tin3教會公報e5紙面，也oh tit知，所以無寫，也有幾若首印了無tu2好，落字，抑是欠一choa7,聽候別日才訂正)。
(台灣教會報第581卷，1933年8月)
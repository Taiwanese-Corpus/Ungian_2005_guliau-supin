
祝詩
懸賞e5發表
Ti7 舊年有請人做詩，thang 做今年10月祝70週年beh 吟e5路用。可惜kan-ta有6名來應募na7-tiaN7。鄙人有將hiah-e5,拜託幾若位先生（萬榮華牧師、高金生牧師、吳牧師娘、杜姑娘、吳姑娘）tau3 批判。結局一等是鄭溪泮牧師，二等是烏牛瀾潘勝輝君。今將鄭牧師--e5先印ti7-chia ：
1.救主疼惜施恩祝福，
福音遍傳萬國，
差伊女婢，盡忠奴僕，
救人脫出罪惡。
主開母會宣教e5心，
為咱台灣傳主福音，
70年來，苦杯常lim，
為主、為咱島民。
2.數念聖徒為主耶穌，
好膽phe 命無數，
為義征戰贏過艱苦，
聖會日日進步。
南部台灣，成做1團，
聖徒歸主，漸進完全，
教會、學校、病院、報館，
福音盡力宣傳。
3.70禧年滿心歡喜，
聖徒同唱聖詩，
大聲吟講：「榮光歸主」，
誠心透上ti7 天。
願咱永得天父疼痛，
基督耶穌恩典逐項，
願伊聖神chhiong 穩當，
聖會大興無lang3。
阿們
（這首詩，ai3 表明基督e5博愛；母會宣教師e5犧牲；教會現世協力，kap紀念e5精神；以及將來e5希望。請愛吟e5人，用活動誠心來吟）。
(台灣教會公報第605卷，1935年8月) 
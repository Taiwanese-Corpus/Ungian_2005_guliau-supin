
善化教會
王江長老
1.善化教會阮阿爹，
盧賞牧師阮阿娘；
是阮阿爸真好名，
Chhoa7 阮阿母gau5 生子。
2.1胎生了又1胎，
新婦娶了做ta-ke；
這月又生3 兄姐，
子孫那久傳那濟。
3.阮娘家事真gau5 hoaN7，
生阮兄妹那粽koaN7；
1家興旺真鬧熱，
榮光救主真豪傑。
4.請lin2 列位tau3 歡喜，
歡喜阮娘生妹弟；
兄弟姊妹相牽手，
大家歡喜食肉酒。
5.阿爸阿母真疼痛，
ChhiaN5 阮兄妹攏成人；
事務做了真光thang，
榮光救主名真芳。
 (台灣教會公報第609卷，1935年12月) 
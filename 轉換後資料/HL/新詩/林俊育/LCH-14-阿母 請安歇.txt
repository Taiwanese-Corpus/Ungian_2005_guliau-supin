
阿母，請安歇
林俊育
親愛e5阿母
TaN你蒙主恩召
進入永生國度e5榮耀
但人情上阮毋甘
阮中間無閣有你e5音容
阮真思念你
三十年前阿爸過身了後
你家己一個chhiaN5阮大漢
對囝孫e5慈愛關懷無停
教示阮佇社會成做有路用e5人
阮對你e5感恩   soah
阿爸過身後咱tui3茅埔搬來台中
盧先生娘引𤤳你做基督徒
你殷勤做禮拜koh參加監獄傳道
得上帝歡喜，人人o-lo2
我欲toe3你e5腳步行
你e5囝孫猶有毋捌道理e5
只求聖神大做工
台灣地位提升，哈佛大學開台語課
李勤岸教授受聘來教
我有機會向伊學台語文
taN我學會曉讀寫福佬台語文
感覺著用母語講咱e5話才會親
想講三月轉來培墓時koh向你學客家話
taN你soah先行一步去loh
我欲koh較認真學客家話
將你e5母語傳hou7 子子孫孫
有一工咱佇天國相見e5時攏講hakka話
me, ngai oi ngi3
阿母，請你安歇
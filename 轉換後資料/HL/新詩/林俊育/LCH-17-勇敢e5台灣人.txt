勇敢e5台灣人
林俊育
有一的勇敢e5台灣人
名叫李勤岸
台灣人m7敢講家己平埔族
驚人笑伊是番仔，m7是漢人
獨獨伊英文名叫Tavokan
就是台南平埔族大目降

伊讀冊認真koh謙卑
李進發改名李勤岸
講是「學海無涯勤是岸」

教冊kap寫作是伊e5上愛
伊e5詩攏是疼台灣
外來政權驚伊講真實thiah破面
政治迫害逼伊辭職無頭路
伊koh khah勇敢khia7起來
成做教師人權協會e5產婆

伊講王育德e5正腳倒腳
攏是勇壯e5正港台灣腳
我講李勤岸e5正手倒手
攏是勤苦e5正港台灣手

伊beh toe3王育德e5腳步
行出一個正港e5台灣國
我beh toe3李勤岸e5手
寫出台灣主體性e5台語文學
共同為正港e5台灣國拍拚
咱攏是勇敢台灣人
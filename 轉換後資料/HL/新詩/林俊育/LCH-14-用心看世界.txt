

用心看世界
林俊育
青瞑，目睭看無
但心靈目睭開到真大蕊
摸e5感覺
目盲心無盲
用心看世界
人teh講
目睭是心靈之窗
阮目睭看無
心靈之窗koh較明
皮笑肉無笑
阮攏總知
聖經中e5殘障比喻
較重要e5是指心靈殘障
你有眼無珠
我目中無人
M7知啥人較慘
前我無看
TaN我看見
華語金點一號軟体
拍開阮看世界e5天窗
阮e5點字你讀有
你e5明眼字我ma7看有
TaN無台語點字軟体
我to7 koh看無恁e5世界loh
Ng3望早一日
我ma7會當用心看
咱台灣人e5美麗世界
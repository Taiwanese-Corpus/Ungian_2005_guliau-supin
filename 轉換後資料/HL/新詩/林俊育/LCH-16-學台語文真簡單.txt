
學台語文真簡單
林 俊 育  
               

以前我是台語文e5文盲
TaN我會曉讀koh寫
以前我是99%文盲e5台灣人之一
TaN我嘴講父母語，手寫台灣字
TaN我欲ka7 你展
學台語三個外月
寫全羅散文koh寫漢羅詩
真濟台語文的雜誌攏愛登
講起來無啥物
毋是我較gau5
是我認真跟toe3李勤岸教授學
Koh向盧永芳老師ti7 online學
我認真學，in比我koh 較認真教
台灣人欲學台語文較簡單
若毋sin3
試看mai7你to7知
我敢ka7你效果koa3保證

〈補充資訊〉我使用下面的軟體及網站來hou7我的台語文大進步，主要是台語羅馬字攏會當佇電腦頂面處理，希望大家多多來參與，共同創造獨立koh有主體性e5台語文學，這是值得咱台灣人驕傲e5一件大代誌。
台語軟體: 
(1) http://www.hotsys-haksys.com, 佇WORD面頂使用，福佬語佮客家語兩用，愛會記得將輸入法換做「英數半型」。會當拍漢羅佮全羅。
(2)TP（Taiwanese Package）：http://home.kimo.com.tw/kiatgak, 福佬語及客家語羅馬字兩用，愛會記得將輸入法換做 "New Zealand English"，除了佇WORD面頂使用，嘛會當直接佇OUTLOOK面頂拍，但只有會當拍全羅，漢羅to7愛用HOTSYS佇WORD拍好chiah COPY過來。
台語文相關e5網站有
（1） 台文通訊：
http://www.taiwanese.org, http://taiwantbts.org 
（2） 暗公鳥e5厝：
http://home.betelnut.org。
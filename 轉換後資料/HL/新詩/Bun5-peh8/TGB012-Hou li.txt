Hou7--li2
Bun5-peh8

Cha暝  theh8剪刀剪斷lan2之間e5線
從今以後lan2 beh各自紛飛--loh
這條線ka7 lan2 2人綁kah an5-an5  無法度喘氣
Ti7 lan2 e5空間 phiN7 boe7 tioh8自由e5氣味
只是爭執
無奈  kap無奈

這段日子 goa2看boe7 tioh8日光
M7知日--時e5 li2是siaN2-mih模樣
因為見li2 ai3 ti7三更半暝
天是黑暗--e5 kap li2是黑暗--e5 心ma7是黑暗--e5

Li2 m7 hou7 goa2行入li2 e5生活 ma7 m7 hou7 goa2參與li2 e5性命
Li2講 無li2, goa2會過了khah好
Goa2講 有li2, goa2會koh khah堅強
Ng3望有li2分享 goa2 e5喜怒哀樂
Li2講che是1個負擔 li2擔boe7起
早就注定  li2無可能 陪goa2行過坎坷e5路
行過千山萬水

Goa2哭kui暝 是心痛  ma7有歡喜
是死心  m7是心死
將對li2 e5記ti3裝入甕a2內
貼一張封條
頂頭寫
----2000年7月21, 淡水

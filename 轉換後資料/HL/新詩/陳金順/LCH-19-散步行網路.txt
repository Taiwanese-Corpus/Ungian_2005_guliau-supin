散步行網路
陳金順

即條路四通八達　視野曠闊
頂懸無公車　火車　計程仔
閣較無任何一班捷運電車
人用兩枝腳散步行街路
咱用四蕊目睭散步行網路
透過一條五十e5電話線
咱大大方方佮
海內外濟濟毋知名e5怪客
tiam7 chia 無暝無日　開講
上至天文下至地理　無所不至
不時講到神通廣大e5電腦
~s~h~o~r~t~
有一工　我若洶洶關掉104 e5窗仔門
恐驚恁愛大聲對我講恭喜
枵饑失頓向我拽手
say bye-bye!
有一日　我若互〔春風e5面〕變面
犯勢　較未討債我已經無青春e5時間
做一位詩人　按呢
空間　毋知變闊抑是變隘？

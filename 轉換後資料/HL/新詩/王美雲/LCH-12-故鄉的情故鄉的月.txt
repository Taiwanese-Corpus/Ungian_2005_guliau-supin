

故鄉的情故鄉的月
王美雲

故鄉的情，故鄉的月，
大樹腳，來讀冊，
門埕前，匿相chhoe7,
有兄有弟，有姊妹；
故鄉的情，故鄉的月，
涼亭仔腳，爸泡茶，
講故事，真笑詼，
嘛有阿媽阿公和叔伯；
故鄉的情，故鄉的月，
掠金龜，挽番麥 ，
溪仔邊，阿母chhoe7,
大漢細漢，真合濟；
故鄉的情，故鄉的月，
田溝仔底，扱田螺，
草仔埔，放風吹，
有情有詩，閣有畫；
故鄉的情，故鄉的月，
這呢仔深的情，這呢仔𡧛的月，
曷阮是欲佗chhoe7,啊!!欲佗chhoe7?
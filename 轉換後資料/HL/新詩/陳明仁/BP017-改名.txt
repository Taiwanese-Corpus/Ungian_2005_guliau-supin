改名
－－革命者記事
陳明仁

1954 a-pa e5 昭和29年
我toe3 太子號這個名
Ma7 toe3 漢人姓陳
Soah 無ka-ti7 真正e5 名
去公所講beh 回復原名
    
    辦事員講若無滿意
會sai2 改名
我講beh toe3 bou2 姓
Goan2 bou2 叫陳豐惠
我beh 疊i e5 姓
「M7 是kang7 款姓陳」
對方liah8 準我siau2 人

In 講人會sai2 改名be7-sai2 改姓
Cha-bou2 人嫁翁了就m7 是人
自我出世姓就hou7 人改--去
原本姓siaN2 我ma7 m7 知
無，就用族做姓
Goan2 hit 族是Babuja
戶政法講姓漢字chiah 會sai2
無認同漢姓就是漢奸
我無tai7 無chi3 變做漢人
這chun7 koh 變漢奸
無，就改名做「漢奸 Babuja」
Iah 是漢式e5「Babuja 漢奸」

    
    台語台語，阮e5母語        
/陳張麗星
台語台語，阮e5母語                                                                         
阿母阿母，long2講台語　
自從嬰仔，教阮母語
細漢e5阮，就會台語
一目瞬久，變成少女
進入學校，放棄母語
青春少女，m7-bat世事
跟toe3潮流，只愛華語
再過無久，變成婦女
進入社會，思念母語
成熟婦女，khah-bat世事
時時刻刻，愛講台語
日子一久，變成阿嬤
來到會館，加強母語
疼孫阿嬤，關心話語
隨時隨刻，教孫台語
台語台語，美麗台語
Ng3望你會，流傳久久

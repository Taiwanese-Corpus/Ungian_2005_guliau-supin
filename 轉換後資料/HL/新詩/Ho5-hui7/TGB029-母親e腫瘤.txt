母親e5腫瘤
Ho5-hui7

Hit 1工
Goa2行來到li2 e5面容
1路上
親切e5兄弟姊妹si3-koe3 teh thit-tho5
看tioh8 li2
Koan5-koan5 ke7-ke7浮起翠青e5溫柔
每1工
細膩teh io飼li2 e5 kiaN2兒

忽然間
Li2 e5溫度hiong7-hiong7無--去
Si3-koe3 chhe7
Chhe7無li2幼幼e5面皮kap kou2-chui e5笑容
1 giah8頭
看著2粒大大粒e5腫瘤
1-e5問
In講
He號做「核三廠」

Tan5雷聲
Ka7 goa2 e5目屎hoah--出-來
Poah8 ti7塗
Phah起黃黃e5塗砂
跪落地
雙手細膩so li2 e5孔嘴
輕聲問
母親a
Li2 e5頭一定chiok疼--e5 houNh

Goa2開始si3-koe3亂chong5
咒誓一定ai3 ka7兇手thai5--死
　　一定ai3報答li2 e5恩情
Li2 soah chhun手ka7 goa2 giu2 tiau5
叫goa2看li2用充滿痛苦kap溫柔e5面
講出
兄弟姊妹be7-sai2相phah
A母ka-ki7會想辦法治療

正經--e5



焚化爐
林文平


彼支迵(thang3)天的煙筒
毋是聖誕老人的天梯
是你誠心誠意請土地食的
長壽薰
久年來
咱這片土地所受的拖磨
攏透過這支薰teh吐大氣
當初佇遐抗爭的百姓
即馬嘛是你teh替鋛出氣
頭殼衝煙

你每日恬恬
為咱台灣的環境
拜拜燒金
將人類的討債
　　骯髒(a cha)
　　虛華
燒去陰司地府
你的虔誠
遂換來一車接一車的
新罪惡

最近你講
你的身體未堪得
想欲申請退休
但是　面對逐工的
排山倒海
連喘氣的時間to7無　
根本無機會開嘴
尾矣你無可奈何
只好給你怨氣
大大嘴霧向普普的天



古道 ---大崗山2002
                                      吳正任                    
“雪降”彼下晡
南台灣iau閣是秋天
有一寡兒沁涼
樹頂e5蟬仔
一陣一陣e5叫聲綴我
爬上幾loh千贊(層)e5石崁

樹仔頂e5鳥仔
嘛真好喙
沿路予阮相借問

一路相隨e5紅塵
kap尼姑菴e5鐘聲
攏佇山門停落跤步
節氣交替
Na2像一部武林秘笈
Ti7人不張遲e5時陣
變裝
石崁一贊一贊上去
我問家已
山頂是m7是
神仙ti7住e5所在?

一崁閣一崁
時間kap古道罩一ian5墨綠e5面膜
枯葉e5心事
只有講予相閃身e5風聽
koaN7滴落來kap我e5喘氣聲

                                         
只有一贊一贊e5石崁知影
越頭,山下e5大千世界
一片茫茫
唔過,我e5心愈來愈澄明

Tng3落去滿面滄桑e5石崁
歇睏一絲兒
“時間”e5目周
嘛宓ti7厚厚e5落葉下底
Chham我相看
腳步閣hoah8出去
雲恬恬陪我
Na2像欲引我想起細漢
盤山過嶺來遮

挽長泡仔花(落地生根)e5記池

嘛像欲kap我講
百外冬前佇遮e5山頂
知府飛瓦e5傳奇

石崁一贊一贊kham3時間佇遮
Kap過路e5人
講古早e5歷史
Ku3在我按怎揣,
細漢e5跤跡
Ma7無留半點仔形影
只有風冷冷e5笑聲

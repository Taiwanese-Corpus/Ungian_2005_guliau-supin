送你一e5口遮仔
吳正任
聽講你欲去海e5彼爿岸
除了煩惱阮m7知欲按怎
想欲送你一e5口遮仔
因為遐tng7 teh 流行一種病
嚨喉歹喘氣
閣揣無病因e5  SARS
m7那醫生頭痛
逐家著驚出門攏掛一e5口遮仔

送你一e5口遮仔
因為彼種病是tui3海e5彼爿生湠
其實生活ti7遐
每一e5人身軀早著bih  SARS病毒              
有話啞狗喙
欲哀嘛哀未出聲

雖然是按呢
我欲送你一e5口遮仔
因為阮不甘你ti7遐逐工驚惶

Tang7時你才欲倒轉來海e5這爿岸
會記得,落飛機進前,脫去口遮仔,
吐掉污穢
再吸一口Tui7太平洋kap玉山頂懸吹來
予儂心涼脾透開e5空氣
啊!少年e5國家
遮e5大大細細歡迎你
以青春熱情kap快樂e5心情

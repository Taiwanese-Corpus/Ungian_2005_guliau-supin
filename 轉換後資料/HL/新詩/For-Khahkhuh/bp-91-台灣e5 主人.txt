∮BONG報選詩
台灣e5 主人
For-Khahkhuh
外來政權e5 束縛愈來愈thau2 放
台灣e5 本土意識愈來愈清醒
To7 愈想beh 知iaN2
Chit te3 lan2 khia7 起e5 所在
在地e5 歷史kap 文化

愈來愈che7 傳播媒體e5 鏡頭
chhun 入去台灣各鄉鎮
Chhoa7 lan2 看台灣e5 山kap 水
看台灣e5 地理kap 歷史

愈知iaN2 台灣歷史
To7 愈知iaN2
原住民，是原來台灣e5 主人
M7-chiah 愈來愈che7 傳播媒體
Chhoa7 lan2 看原住民e5 民情風俗

Lan2 若認定
原住民，是原來台灣e5 主人
Lan2 應該e7 謙卑，e7 phaiN2-se3,e7 反省
反省台灣原來e5 主人，nah e7
土地無去、頭路無去、無講話e5 權利

Ti7 絕大多數漢人e5 土地頂koan5
Lan2 看著lan2 e5 記者、學者、政府官員
Khia7 ti7台灣主人e5 發言台頂
紹介原住民
Khah 早，是台灣e5 主人

有雲
                                             光音
有雲，佇汝悠悠的眼神底升
起，真深的谷啊！輕愁失足poah8 --落
回音，佇風裡輕kah聽𠕇著
少年時的承諾，是山雨來前的雷
隔著幾座山谷沉沉teh嚎

急雨，佇草葉頂飛走
Sih-nah親像長鞭趕咱入山寮
雨就這樣落--著
阮講：起寡火，將tam濕的杉褲
佇天黑進前hang乾
汝想：不如就按呢鬥陣
天真緊就暗落來
咱像一對見笑的秋蟲
開始孰識生疏的氣氛

有雲，佇回憶的窗口飄過
親像阮的長髮予風at 著?
門口埕的迄chang5紅楓青春時的綠葉
直到中年，經歷悲歡離合了後才透紅
像阮的吐息，是窗前的音樂盒
無了旋律，只chhun欲斷不毋斷的節奏
輕輕的愁、、、
輕輕的煙、、、
淡薄啊tam5 濕

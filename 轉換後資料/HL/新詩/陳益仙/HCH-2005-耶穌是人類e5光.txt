耶穌是人類e5光
			/陳益仙 Tan5 Ek-sian

Ti7 茫茫渺渺e5世間，有戰爭、搶奪、死失；
Ti7 bong5-bong5 biau2-biau2 e5 se3-kan, u7 chian3-cheng, chhiuN2-toat, si2-sit
阮違背，離開上帝，平安喜樂失落去！
Goan2 ui5-poe7, li7-khui Siong7-te3, peng5-an hi2-lok8 sitml5oh-khi3!
上帝疼世間，差遣耶穌，hou7信祂e5人有ng3望！
Siong7-te3 thiaN3 se3-kan, chhe-khian2 Ia5-sou, hou7 sin3 I e5 lang5 u7 ng3-bang7
老人beh有夢！ In beh唱新e5歌；
Lau7-lang5 beh u7 bang7! In beh chhiuN3 sin e5 koa;
Iah少年e5人ti7主內有異象！
Iah siau3-lian5 e5 lang5 ti7 Chu2 lai7 u7 iN7-siong7!
Ti7天裡e5父——阿爸！ 阮感謝你e5賞賜；
Ti7 thiN-nih8 e5 pe7—A-pa! Goan2 kam2-sia7 Li2 e5 siuN2-su3
Ｔi7你e5內面充滿安慰，無koh失落悲傷
Ti7 Li2 e5 lai7-bin7 chhiomg-moa2 an-ui3, bo5 koh sit-loh8 pi-siong
耶穌，你是人類e5光！hou7阮真理kap性命！
Ia5-sou, Li2 si7 jin5-lui7 e5 kng! Hou7 chin-li2 kap seN3-mia7!
阮一生beh跟toe3你腳步，歡喜行天國路！
Goan2 it-seng beh kun-toe3 Li2 e5 kha-pou7, hoaN-hi2 kiaN5 thian-kok lou7!

(根據《秋雨hit一暝》e5譜添詞)


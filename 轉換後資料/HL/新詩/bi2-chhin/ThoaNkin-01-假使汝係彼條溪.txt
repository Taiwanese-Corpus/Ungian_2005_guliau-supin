假使汝係彼條溪

                                                   bi-chhin
假使汝係彼條溪
請汝踅來阮兜兮門腳口
厝前兮菜園已經拋荒
厝後兮古井liam7-mi著礁去
雨期kau2-taN還袂來
鳥仔強強卜揣無siu7。

假使汝係彼條溪
請汝慢慢a，慢慢a流
乎阮聽看mai，敢有
彼邊兮消息？
天還袂光，雲淡薄a紅
厝鳥仔知影阮歸暝無睏。

天頂懸懸，面紅兮月娘
嘸甘佮阮相辭
目睭金金共阮看
申幾粒a，著卜離開兮星
一熾一熾
親像塊共阮暗示：
汝總嘸係彼條溪！

　　　　　2002/08/25


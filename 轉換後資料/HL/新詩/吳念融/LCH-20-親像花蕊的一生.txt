親像花蕊的一生
吳念融
圓仔花
你是ui3軟土鑽出來的圓仔花，你是ui3軟土鑽出來的圓仔花。
上細蕊細蕊的圓仔花，上細蕊細蕊的圓仔花。
圓圓的頭殼，柔軟的毛，目睭契契，目眉lang lang。
鼻仔懸懸，浮咧浮咧，耳仔聽得阿母咧講話。
你是ui3軟土鑽出來的圓仔花，你是ui3軟土鑽出來的圓仔花。
鼓吹花
圓仔花才毋是，鼓吹花歕答滴，圓仔花才毋是，鼓吹花歕答滴。
鑽來鑽去，鑽來鑽去，鑽來鑽去，走去bih。
鑽來鑽去，鑽來鑽去，鑽來鑽去，chhoe7著你。
圓仔花才毋是，鼓吹花歕答滴，圓仔花才毋是，鼓吹花歕答滴。
畫鼓吹，牽電線，畫鼓吹，牽紅線，
紅線白線，紅線白線，to7是未曉牽電線。
圓仔花才毋是，鼓吹花歕答滴，圓仔花才毋是，鼓吹花歕答滴。
一二三四，一二一二一二三四，答答答答答答答滴......
山茶花
春風吹過粉粉的花蕊，自在舉起伊的花枝，
窕弄的花欉，油油青青，有人來倚近，桃色滿面。
徛佇山裡，恬靜咧等待，春風吹過，花蕊開......
你問我啥物，阮攏毋知影，有人來倚近，桃色滿面。
我的青春，我的等待，我的心事，我的將來，
花蕊啊....我問你：為啥物悲傷閣為啥物歡喜?
粉粉的花蕊，輕輕的笑容，恬恬徛佇春風中...
敢是有心事，無人了解，抑是咧期待美麗的將來，
美麗的將來.........
曇花
敢是有看著，樹仔頂的月光，照著阮妖嬌的模樣；
啥人未思慕，日頭的熱情，溫暖阮滿腹冰冷的心。
寒夜的露水，浸阮一身，恬恬接受，無仝的愛情......
無人看著，冷冷清清，冷冷清清，只有月明......
暗風吹來，輕輕笑出聲，伊看著阮孤單的形影。
雲蕊來證明，清氣的身軀，陪伴著月色，等待天明，等待天明....
黃梔仔花
南風輕輕吹過圍籬仔邊，陣陣傳來清清的芳味，
天邊烏雲慢慢來散開，看著白色的花蕊......
花蕊親像給阮來暗示，遙遠的所在有人咧愛你，
想欲peh過圍籬仔去chhoe7伊，白色的花蕊笑咪咪......
離開故鄉已經有幾落年，如今遂孤單來過日子，
愛人啊a3a阮毋知欲去叨位chhoe7伊?
抑是憨憨給花騙騙去，愛人像花，花香，香一時，
那知會按呢生，只有月娘佇天邊.........
(口白)
別跡的黃梔仔花，攏無我種的彼欉hiah呢sui2，hiah呢多情，
閣會曉來佮阮講話，我想欲閣tng2來去看伊，
那知影，伊遂來恬恬消失去.......
南風又閣吹過圍籬仔邊，若像閣傳來清清的香味，
想起白色花蕊笑咪咪，心理悲傷抑歡喜。
南風又閣吹過圍籬仔邊............
玉蘭花
芳花的花枝攏無sui2，玉蘭花芳這to7是這to7是，
佇厝內阿母有講起，毋知伊是按呢來暗示。
玉蘭花芳芳歸枝，芳到厝內互阮鼻，
可惜阿君a無惜伊，早時天光夾衫裾(ki)，
到了暗暝，到了暗暝，花蔫(lian)去......無看伊........
玉蘭若是阮知己，阮的心事寄互伊，寄互伊，
阿君a你那未當像伊........早暗來佇阮身邊......
附註 : ui3紅嬰仔寫到老年，用六種無仝，常見的花蕊做比喻
(蘇同右老師作曲)
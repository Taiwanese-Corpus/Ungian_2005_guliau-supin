青春 台灣 Chhoe7

吳國禎

今暗　台灣，我又koh to3-tng2--來
Hit個青春e5 人積tau3-tin7
猶原溫暖e5 暗暝e5 冬天

氣味nah e7 chiah-ni7真
　khah 成是夢
　m7是實實在在bat 發生
　又na2像ka-ti7 e5 幻想
Hit罐chham真che7真che7社會公平e5言語
  chiah lim e7 落喉e5 管a2 bi3-luh

空　本來to7是
只是笑聲　哭聲　呼聲
人　kang7款照舊路行
Na2像有聽見1句：『誰理你們？』

14樓koan5 目chiu金金
我hiong5-hiong5 發覺
Chhoe7 舊時e5 形影　e7 疼
Chhoe7 無起落e5 kha 跡　e7 驚

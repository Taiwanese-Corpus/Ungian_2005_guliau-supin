

恐怖份子
郭文玄
用暴力
製造厝宅大樓、交通工具的危險
為著政治的目的
威脅人佮財產的安全
to7 hong5認定是恐怖份子
有人拍飛彈彈佇台灣的門腳口
為著欲攻佔台灣
威脅台灣這塊土地頂懸
所有的人佮財產的安全
你講，這是毋是恐怖份子的惡質行為
美國互恐怖份子
給飛龍機當作飛彈攻擊
to7隨向恐怖份子佮恐怖主義者
武力宣戰
而且發動經濟制裁佮外交封鎖
佇台灣遂真濟的人
向恐怖份子屈勢的中國落軟，激笑面
亦有一寡人閣較夭壽
鋛去北京面聖
自願接受hong5威脅的條件
中國人，佇國際上是毋是恐怖份子
猶真歹講
毋過
對台灣人來講
絕對是執行恐怖主義的恐怖份子
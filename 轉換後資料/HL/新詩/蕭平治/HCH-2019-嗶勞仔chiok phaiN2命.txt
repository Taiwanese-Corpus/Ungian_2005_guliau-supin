Pit-lo5-a2 chiok phaiN2-mia7
嗶勞仔chiok phaiN2命

Ke--ou3 ke--ou3...ke--ou3 ke--ou3 ...
Ke--ou3 ke--ou3...ke--ou3 ke--ou3 ...
Put-heng7 e5 pit-lo5-a2 iu7-koh tioh8-tiau3,
不幸e5嗶勞仔又koh tioh8吊，
SiaN2-lang5 chiah iau-siu7,
SiaN2人chiah夭壽，
Iong7 chiau2-a2-tah ka7 gun2 liah8.
用鳥仔tah ka7阮掠。
Kho2-lian5 chiah phaiN2-mia7,
可憐chiah phaiN2命，
Beh-chai ma7 bo5-ai3 lai5 toa3 lin2-chia.
Beh知ma7無ai3來toa3 lin2 chia。

＃Pit-lo5-a2/bit8-lo5-a2 （嗶勞仔）＞伯勞＞Shrikes.
紅尾嗶勞仔，ti7台灣是chiaN5普遍e5冬候鳥kap 過境鳥，每年9月ti7 恒春半島，e7-tang3看tioh8大量e5 搬徙，是chiaN5罕有e5冬候鳥；虎斑嗶勞仔是chiaN5稀罕e5過境鳥，lam7 ti7紅尾嗶勞仔渡航來台灣。
Ti7 台灣過冬e5紅尾嗶勞仔，一般long2歇ti7草原、田園、山地疏林區，活動chhoe7食，行動活跳liu2-liah8 ，時常khia7 ti7 柴杙仔、樹椏、電線頂，偷siong3 獵物，吼聲chhak8 耳響亮，頭taN-taN ，尾翹翹，雄kai3-kai3 ，有精神。本性兇猛，嘴pe腳爪teng7-pak 有力，看tioh8獵物馬上chok8落啄食，有時ma7會攻擊khah細隻e5 鳥仔，抑是ti7土腳tau chhoe7 蟲豸、水雞食。紅尾嗶勞仔有ka7 食剩e5 蟲豸、水雞、蜥蜴等，掛ti7樹椏e5習性。

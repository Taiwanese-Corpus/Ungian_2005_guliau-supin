粉鳥鷹有夠 chheng3
Hun2-chiau2-eng u7-kau3 chheng3 

粉鳥鷹ok-khiak8-khiak8, phaiN2-chheng3-chheng3,
Hun2-chiau2-eng ,ok-khiak8-khiak8 ,phaiN2-chheng3-chheng3 ,
鷹仔目，利kiam3-kiam3, 圓kun3-kun3,看真遠，
Eng-a2-bak8 , lai7-kiam3-kiam3 ,iN5-kun3-kun3 ,khoaN3 chin-hng7 ,
倒鉤e5嘴pe kap腳爪，掠鳥仔有夠猛；
To3-kau e5 chhui3-pe kap kha-jiau2 ,liah8 chiau2-a2 u7-kau3 beng2 ;
空中jiok粉鳥
Khong-tiong jiok hun2-chiau2 ,
速度na2噴射機，展出伊e5本能。
Sok-tou7 na2 phun3-sia7-ki ,tian2 chhut i e5 pun2-leng2 .
粉鳥鷹ah!粉鳥鷹！
Hun2-chiau2-eng--ah ! hun2-chiau2-eng !
空中e5惡霸，算你第一等。
Khong-tiong e5 ok-pa3 ,sng3 li2 te7-it-teng2 .

＃Hun2-chiau2-eng （粉鳥鷹）＞鳳頭蒼鷹＞Formosan Crested Goshawk.：
性兇猛，是粉鳥e5 煞星，所以叫做粉鳥鷹，ti7 庄腳有人叫做斑鴿鷹、扑兔鷹、扑鳥鷹，kan-na 出現ti7 山區，平洋地帶無伊e5 蹤影。


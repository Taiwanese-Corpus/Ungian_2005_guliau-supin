二）雀鳥仔愛食粟
Chhek-chiau2-a2 ai3 chiah8-chhek_

啾啾啾，這是阮雀鳥仔e5叫聲
Chiu2 chiu2 chiu2 ,che si7 gun2 chhek-chiau2-a2 e5 kio3-siaN ,
規陣幾若百隻，飛來lin2田園
Kui-tin7 kui2-na7-pah chiah ,poe-lai5 Lin2 chhan5-hng5 .
看見粟仔已經熟koh黃
KhoaN3-kiN3 chhek-a2 i2-keng sek8 koh ng5 ,
Beh ka7 lin2分一屑仔粟仔度三頓
Beh ka7 Lin2 pun chit8-sut-a2 chhek-a2 tou7 saN-tng3 .
拜託m7-thang ka7阮掠
Pai3-thok m7-thang ka7 Gun2 liah8 ,
啾啾啾，阮beh食粟m7食酒
Chiu2 chiu2 chiu2 ! Gun2 beh chiah8 chhek m7 chiah8 chiu2. 
註解: Chhek-chiau2-a2 （雀鳥仔）,chhu3-chiau2-a2 （厝鳥仔）＞麻雀＞Tree Sparrow.
雀鳥仔ti7 台灣除了高山、森林以外，有人toa3 、有火燻，就有伊e5 蹤跡。通常做巢(siu7)ti7 庄腳抑是城市，人家厝e5 竹管縫、瓦縫內，kap人toa3 做夥，是典型e5 kap 人共居e5 鳥類，所以ma7 hou7 人號做厝鳥仔。
雀鳥仔另外一個名叫做粟鳥仔，因為In 生活ti7 庄腳農村，m7-na7 ti7 田裡食粟仔，ma7 ti7 門口埕、曝粟埕偷食五穀，對作田人來講，損斷不斷，hou7 人頭痛。
生活ti7 都市e5 野生動物，對環保貢獻上大- -e5 就是粟鳥仔，in 一年thang3 天kap人toa3 做夥，掠食咱生活環境e5 各種害蟲，ka-choah8 、蜘蛛、胡蠅…抑是屍體e5 蟲，真正替咱解決真濟問題。
Ti7 野外，雀鳥仔食昆蟲kap 幼蟲，抑是雜草種子，為tioh8 beh 啄開種籽e5 teng7殼，嘴pe 演化成短koh大e5 尖鑽仔形，啄粟仔chiaN5方便liu2-liah8 ，莫怪hou7 作田人講做害蟲。

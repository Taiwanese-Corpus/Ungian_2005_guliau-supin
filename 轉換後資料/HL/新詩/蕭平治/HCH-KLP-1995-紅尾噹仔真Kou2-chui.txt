紅尾噹仔真Kou2-chui
Ang5-boe2-tang-a2 chin kou2-chui: 

紅尾噹仔尾紅紅
Ang5-boe2-tang-a2 boe2 ang5-ang5 ,
Sim3一下sim3一下真活動
Sim3--chit8-e7 sim3--chit8-e7 chin oah8-tang7,
Tiam3溪溝仔雙雙koh對對
Tiam3 kheN-kau-a2 siang-siang koh tui3-tui3 ,
實在真迷人
Sit8-chai7 chin be5-lang5 ,
講情話  答嘴古
Kong2 cheng5-oe7 ,tap chhui3-kou2 ,
歡歡喜喜一冬過一冬
HoaN- hoaN-hi2-hi2 chit8-tang koe3 chit8-tang .

註解:
＃ang5-boe2 tang-a2 ＞鉛色水鶇＞Formosan Plumbeous Water-Redstart.
ang5-boe2 tang-a2 （紅尾噹仔），公鳥除了尾kap 腹肚是紅咖啡色以外，剩- -e5 大部分是phu2-phu2 e5 niau2 鼠仔色，誠古錐可愛e5 山溪仔鳥。歇ti7中、低海拔山區有坑仔水leh 流e5 石頭堆，常常看In ti7 水濱tom3 - -一下tom3 - -一下，抑是展開尾羽，雙雙對對出現，互相呼聲應答，飛行時公鳥紅咖啡色e5 尾羽非常影目。
ang5-boe2 tang-a2 （紅尾噹仔），以水面kap 溪石頂e5 昆蟲為主食，生活ti7 溪流邊，無論chhoe7 食、求偶、生湠攏真少離開倚溪邊e5 兩旁山坪。
 


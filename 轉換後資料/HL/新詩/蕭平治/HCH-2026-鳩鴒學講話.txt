Ka-leng7 oh8 kong2-oe7 
鳩鴒學講話

Ka-leng7 oh8 kong2-oe7 ,li2 kong2 chit8 ku3 ,i oh8 chit8 ku3 ,chin chhu3-bi7 .
鳩鴒學講話，你講一句，伊講一句，真趣味。
Chu2-lang5 na7 kong2 : thau5-ke ! gau5-cha2 ! 
主人若講：頭家！gau5早！
Ka-leng7 to7 toe3 : thau5-ke ! gau5-cha2 !
鳩鴒toh8 toe3:頭家！gau5早！
Chu2-lang5 teh kio3 in kiaN2 : khi3 sia2-ji7 !
主人teh叫in囝：去寫字！
Ka-leng7 ma7 toe3 lang5 kong2 : khi3 sia2-ji7 ! khi3 sia2-ji7 !
鳩鴒ma7 toe講：去寫字！去寫字！

＃Ka-leng7 （鳩鴒）＞八哥＞Formosan Crested Myna.
鳩鴒，老一輩e5人罕得m7-bat chit 款鳥仔，伊略略仔會學人講話，所以一般人真合意飼。
鳩鴒ti7 樹洞、古早厝e5 壁孔內底thiap 羽毛、乾葉仔做siu7,無像chheN-ti-a2 抑是bang7-tang tiuh-a2 會曉家己做chiaN5精緻e5 siu7。俗語講：「鳩鴒佔便孔。」就是keng-the2 一個人平時ho7-li2 ho7-so7 ，[遊手好閒]，興chhit-tho5 ，貧惰做，kan-na7 期待siau3 想便- -e5 ，kah-na2鳩鴒，kan-na7 會曉chhoe7 便孔做siu7仝款。[不勞如獲]toh8-tioh8 - -lah 。
鳩鴒是台灣特有e5 亞種，m7 是八哥，時常三五隻結群ti7 樹尾頂、竹菢頂，a2是電線頂活動，飛行時翅股e5 白色斑紋chiaN5明顯，叫聲響亮吵死人，是雜食性鳥類，蟲豸、樹蛙、果實long2食。



Peh8-thau5-khok-a2 ai3 kong2-oe7
白頭khok-a2 ai3講話

Peh8-thau5-khok-a2 ,ai3 kong2-oe7,
白頭khok-a2,ai3講話，
U7-si5 khou si-a2 ,u7-si5 toa7-siaN m7-chai teh hoah-hiu siaN2-mih8.
有時khou si-a2,有時大聲m7知teh hoah-hiu啥物。
Toe3 si5-kiaN5 ,thau5-khak ni2 peh8-peh8,
Toe3時行，頭殼染白白，
Tng7-tioh8 hoaN-hi2 koh e7 kong2 he Bi2-kok-oe7 :
Tng7-tioh8歡喜會講he美國話：
Chhiok-khuh-liat-touh ! chhiok-khuh-liat-touh ! 
Chocolate/巧克力！chocolate/巧克力！
Lin2 kam2 thiaN u7 gun2 teh kong2 siaN2-mih8 tai7-chi3 ?
Lin2 kam2聽有阮teh講啥物代誌？


＃Peh8-thau5-khok-a2/Peh8-thau5-khiak -a2 （白頭殼）＞白頭翁＞Formosan Chinese(**意思：台灣移民去中國???) Bulbul.
白頭殼仔，ti7 台灣平地siong7-kai3捷看tioh8,chiaN5普遍e5鳥仔，頭殼頂有一chhop 白毛，Peh8-thau5-khok-a2 、Peh8-thau5-khok-a2 ，就an2-ni叫tiau5 - -leh。
白頭殼仔，ki-ki ka7-ka7 ，叫聲真吵，m7-kuh 真好聽，千變萬化，有時孤單哀怨，有時khou si-a2 
na2唱歌，歇ti7 樹尾頂，無張無持白膏痢e5屎尿ui3 空中lak 落來，hou7 人抑好氣抑好笑，na2會chiah tu2好，來去買彩券包會tioh8:
「白頭殼仔，戴白帽，親像阿公- -a e5 白頭毛；khou si-a2 ，ki-ki 叫，無張無持ka7 阿公- -a phui3 白膏。」
白頭殼仔，ti7台灣分布ti7 屏東楓港以北e5 西部平地到低山區；東台灣出現ti7 花蓮以北e5 平野。公園、學校、厝宅long2有伊e5 腳跡，有時kui陣chiaN5百隻，活跳liu2-liah8愛sng2 ，吼聲無停，優美好聽，食昆蟲、鳥榕、榕仔e5 漿果。


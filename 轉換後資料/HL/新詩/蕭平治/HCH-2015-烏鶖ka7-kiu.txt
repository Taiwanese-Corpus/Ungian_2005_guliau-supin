Ou-chhiu ka7-kiu
烏鶖ka7-kiu

Ou-chhiu ou-chhiu ,ka7-ka7-kiu ! 
烏鶖，烏鶖，ka7-ka7-kiu!
Chheng7 ou-saN ,tng5 boe2-liu ,
穿烏衫，長尾溜，
Chiah8 ti-bah ,un3 tau7-iu5.
食豬肉，un3豆油。
Ou-chhiu ou-chhiu , phaiN2-seng3-te7 ,
烏鶖，烏鶖，phaiN2性地，
Chhui3 chiam-chiam ,boe2 pit-chhe ,
嘴尖尖，尾pit叉，
Jiok lai7-hioh8 ,m7 hou7 I thau-liah8 ke.
Jiok lai7-hioh8, m7 hou7伊偷掠雞。


＃ou-chhiu （烏鶖）＞捲尾、大捲尾＞Formosan Black Drongo.
烏鶖，kui身軀long2是烏色e5,嘴尖，尾長，gau5 jiok ba7/lai7-hioh8 ，常常歇ti7電線頂，牛腳脊phiaN ，「烏鶖騎水牛」，若發現牛食草抑是犁田土時，就等待beh食飛出來e5蠓蟲。
烏鶖e5 地盤性kai3 強，對大型e5 猛禽，像蛇鵰、ba7-hioh8 、烏鴉仔，伊long2無leh忍- -伊，一定ka7 in 趕走，jiok kah 無看影。
Kap 烏鶖有關聯e5唸謠、俗語：
「烏鶖！烏鶖！咬咬kiu5 ~，蟲仔肉un3豆油。」
「烏鶖！烏鶖！烏liu-liu ，看tioh8 ba7-hioh8 啄目睭。」
「Ba7-hioh8 覓(bek8)雞仔囝，烏鶖toe3 後壁。」

Gu5-sai2-chiau2-a2 mia5 phaiN2-thiaN 
牛屎鳥仔名phaiN2聽

KhoaN3 goa2 e5 the2-keh sit8-chai7 seN-cho3 chin-sui2 ,
看我e5體格實在生做真sui2,
ThiaN Goa2-e5 mia5 na2-e7 chiah-nih8 phaiN2-thiaN ,
聽我e5名na2會chiah-nih8 phaiN2聽，
Long2-si7 in-ui7 heng3-chiah8 bang2-thang5 ,
Long2是因為興食蚊蟲，
Gun2 chou2-sian chiah ka3 Gun2 tiam3 gu5-sai2-tui tho2-chiah8 ,
阮祖先才教阮tiam3牛屎堆討食，
Chiah-e7 hou7-lang5 ho7-cho3 chit-khoan2 mia5 .
才會hou7人號做chit款名。
Ui7-tioh8 seng-oah8 , su-iau3 poe koh su-iau3 gau5-chau2 ,
為tioh8生活，需要飛koh需要gau5走，
Gun2 chiah8 bang2-thang5 ,tui3 lin2 jin5-lui7 lai5-kong2 ,
阮食蚊蟲，對lin2人類來講，
Si7 chit8 chiah ho2-chiau2 .
是一隻好鳥。

＃Gu5-sai2 chiau2-a2 （牛屎鳥仔）＞鶺鴒（chit -leng5 ）＞Wagtails.
牛屎鳥仔生活ti7 草原、溪埔，ti7 牛屎堆內chhoe7 蠓仔、胡蠅，抑是in-e5 幼蟲（蛆）食，m7-chiah hou7 人號做牛屎鳥仔，雖然無好聽，m7-kuh chiaN5有鄉土味。
Ti7 台灣猶有灰鶺鴒kap黃鶺鴒兩種，long2是普遍e5冬候鳥，ti7開闊e5田園、溪埔仔、塚仔埔、po3岸（壩岸、溪岸）活動，ti7 水濱chhoe7 食，看tioh8飛蟲隨時起飛thong2 食，飛行姿勢seng5 波浪形，ti7 地面奔走chiaN5緊，停睏時尾會sim3--一下sim3--一下，真kou2-chui。


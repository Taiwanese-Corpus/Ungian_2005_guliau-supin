Lam5-hong-gong7 chin lian5-hoe5
南風戇真lian5-hoe5

Lam5-hong na7 thau3, lin2 toh8 sui5-si5 kau3,
南風若thau3,lin2 toh8隨時到，
Lam5-hong na7 chhoe, lin2 tioh8 chin lian5-hoe5.
南風若吹，lin2 tioh8真lian5-hoe5。
Tho2-hai5 lang5 beh ka7 lin2 liah8,
討海人beh ka7 lin2掠，
Lin2 gong7-gong7 m7-chai si2-oah8,
Lin2戇戇m7知死活，
Hong5 liah8-khi3 thai5,
Hong5掠去thai5,
Lin2 iau2 chhui3-a2 khui-khui m7-chai-iaN2 thang ai.
Lin2 iau2嘴仔開開m7知影thang哀。
Ho2-ka-chai3, Tai5-oan5-lang5 sim-lai7 u7 ai3,
好佳哉，台灣人心內有愛，
Na7 bo5 ,
若無，
KhoaN3 lin2 gong7-gong7 tiN5-toe3 hi5-chun5 au7-piah m7-tioh8 hai7.
看lin2戇戇纏toe3漁船後壁m7-tioh8害。

＃南風戇＞黑脊鷗＞Herring Gull.
澎湖所在老漁民有an2-ni傳說，海鵝，俗名南風戇，ti7冬天徙來島嶼真濟，漁民常常利用暗夜用手網仔掠，ti7透南風e5天氣上容易掠，認為南風戇戇直，chiah ka7 號名南風戇。
Chit-ma2 已經無人teh掠，族群ma7 chiah chhun 40 外隻，ti7台灣是chiaN5普遍e5冬候鳥，ai3食蛤仔類kap 招潮蟹，ti7海上時常toe3 ti7輪船後壁飛，chhoe7船頂hiN3-sak e5食物。

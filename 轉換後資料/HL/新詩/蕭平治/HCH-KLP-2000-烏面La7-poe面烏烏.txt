烏面La7-poe面烏烏
Ou-bin7 la7-poe bin7 ou-ou 

烏面la7-poe面烏烏
Ou-bin7 la7-poe bin7 ou-ou ,
Ti7七股海邊仔bong2撈bong2 hou
Ti7 chhit-kou2 hai2-piN-a2 bong2 la7 bong2 hou ,
摸若有，頭le5-le5
Bong na7 u7 ,thau5 le5-le5 ,
Hou若無，飛一下去別位chhoe7
Hou na7 bo5 ,poe--chit8-e7 khi3 pat8-ui7 chhoe7 .
免怨嘆海埔地siuN狹
Bian2 oan3-than3 hai2-pou-te7 siuN-eh8 ,
你kam2知？
Li2 kam2 chai ?
咱台灣，自然sui2 e5所在已經無濟。
Lan2 Tai5-oan5 ,chu7-jian5-sui2 e5 sou2-chai7 i2-keng bo5-che7 .


＃Ou-bin7 La7-poe /pe （撓片不）＞黑面琵鷺（ou -bin7 pi5-lou7 ）＞Black-faced Spoonbill:
Ou-bin7 La7-poe e5 嘴pe扁扁闊闊長長，親像飯匙、球杯仔、船poe(船槳)，ma7 seng5 樂器琵琶，ti7 宜蘭ma7有人ka7叫做掃鵝、飯匙鵝，chhoe7 食e5 時，ti7 水底用伊扁扁e5 嘴pe 掃來掃去。目前全世界大約無超過1,000 隻，其中三分之二ui3 北方來台灣七股度冬，是非常珍貴e5保育鳥類。
註：陳明仁解說，在地人講chit 款鳥仔e5 習性，ti7 海埔仔討食，「撈- -一下，飛- -一下」，chiah ka7叫做la7-poe 。
 


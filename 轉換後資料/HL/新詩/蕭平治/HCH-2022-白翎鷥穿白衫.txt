Peh8-leng5-si chheng7 peh8-saN 
白翎鷥穿白衫

Peh8-leng5-si , ai3 chheng-khi3 , kha-kut tng5-tng5 se3-se3-ki ,
白翎鷥，ai3清氣，腳骨長長細細枝
Chheng7 peh8-saN, chiu2-ti7 chui2-khut-a2-piN,
穿白衫，守ti7水窟仔邊
Chhong3 siaN2-mih8 ?
Chhong3啥物？
Beh chiah8 hi5 he5 kap chui2-pih .
Beh食魚蝦kap水鱉。
U7 si5 ma7 e7 toe3 ti7 gu5 au7-piah ,
有時ma7會toe3 ti7牛後壁，
Thong2 he poe--khi2-lai5 e5 bang2-thang5 ,
Thing2 he飛起來e5蚊蟲，
Chiah8 kah chiok hoaN-hi2 . 
食kah chiok歡喜。


＃Peh8-leng5-si(白翎鷥）＞白鷺＞Egret.：
因為有白色絲仔形e5 羽毛，chiah叫做白翎鷥。有大白翎鷥、中白翎鷥、唐白翎鷥e5 分別。
傳統唸謠：
「西北雨一直落，白翎鷥來趕路，poaN5山嶺過溪河，chhoe7無siu7跋一倒；日頭暗，beh怎樣？土地公，土地婆，做好心，來chhoa7路。」
「白翎鷥擔畚箕，擔到溪仔墘。跋一倒，khioh一圓，買公餅送大姨，大姨嫌無濟，掠雞仔來chiu3誓。」
「白鷺鷥，chhia糞箕，車到溪仔墘。跋一倒，khioh tioh8二sian2錢。一sian2儉起來好過年，一sian2買餅送大姨。」				
俗語：
「白翎鷥，飛入去胭脂巷，亦是白。」
「白翎鷥拚死食，亦無腳後肚仁。」

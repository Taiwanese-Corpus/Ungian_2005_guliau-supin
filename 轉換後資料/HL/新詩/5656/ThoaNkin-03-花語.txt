【花語】
                                                               5656
台灣姑娘真正嫷
嘴是嘴 眉是眉
有外貌擱有內才
嫷甲親像是花蕊
玉潔冰清是梅花
開佇寒冷正月天
天愈冷是開愈嫷
油菜花是二月開
四界去是四界大
毋怕土散赤
個性倔強是寒櫻
三月天 這夥開
嘛卜這夥謝
四月天笑嘻嘻
大家攏愛笑面花
毋知什麼是煩惱
五月杜鵑惹人疼
毋甘嫌 惜命命
六月百合白花蕊
予人心歡喜
七月牡丹富貴命
毋怕歹運來拖磨
八月黃菊尚堅強
團結這夥來打拼
憂愁九月有萱草
安慰寂寞佮無聊
十月芒草隨風搖
軟弱腰身搖眛倒
十一月嫷兮是欒花
熱情開朗毋驚冬已來
水仙開放佇年尾
祝賀逐家新春新福氣！

【以上花名為台灣12個月令花】
註：佇→在 毋怕→不怕
土散赤→土壤貧瘠 這夥→一齊 
卜→要 予→給 佮→和 逐家→大家

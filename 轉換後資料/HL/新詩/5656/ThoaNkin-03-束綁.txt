【束綁】
                                                                        5656
咱自捌事開始
漸漸束綁家己
受道德束綁
受人情束綁
受權勢、尊嚴、金錢種種來束綁
毋敢凊采著來伸腳出手
真濟儂 將心關起來
真驚一粒心乎感情
傷嘎血流血滴
亦將身軀關起來
驚被偷、被搶、被偷看
屈身佇親像鳥籠兮鐵門窗內底
看著外口面 一大片藍色兮天頂
張遲毋敢踏出去
守著孤單、守著寂寞
過著只有家己兮日子……
 
註：捌事→懂事  凊采→隨便  張遲→猶豫


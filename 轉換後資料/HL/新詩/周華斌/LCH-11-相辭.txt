相辭
周華斌


九月雄雄變到誠霜冷
阮互心事害到車跋反
心情親像離枝的樹葉
一時毋知欲如何是好

雖然這是暫時的分離
毋過心內總是放未離
一二句話簡單的相辭
是驚互妳看著心稀微

離別的心情作風吹飛
痛苦的目屎位心內貯(te)
請妳千萬毋通來相送
阮才會當決心來出帆

好花總是有人想欲挽
山盟海誓嘛是無彩工
請妳相信阮會倒轉來
命運互咱作伙來安排

幸福是看會著的花叢
阮欲牽妳作伙看花紅
請妳放心置故鄉等候
未來歡喜會陪咱到老

註：記2000年9月初7相辭，講未出嘴的話

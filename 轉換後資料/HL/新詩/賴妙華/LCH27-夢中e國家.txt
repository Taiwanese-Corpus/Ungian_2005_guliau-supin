夢中 e5 國家
賴妙華

我夢著我有一個屬於咱家治 e5 國家
美麗 e5 國旗飄揚佇世界各所在
我向伊敬禮
看著伊
我 to7 感覺驕傲
看著伊
目屎 to7 lian3 落來
無人會阻止伊升起

我夢著我有一個屬於咱家治 e5 國家
好聽 e5 國歌
隨著美麗 e5 國旗
佇世界各所在響起
聽著伊
我 e5 心激起漣漪
聽著伊
我 to7 想著故鄉 e5 鄉親佮土地
伊將咱 e5 心連做夥

我夢著我有一個屬於咱家治 e5 國家
英明有膽識 e5 領導者
𤤳咱抵禦外侮
Hou7 咱過著有尊嚴 e5 日子
無人敢欺負咱

我夢著我有一個屬於咱家治 e5 國家
人民攏以家治 e5 國家為榮
為著國家
逐個努力以赴
無人會 chhiuN7 後腳
無人會附合敵人恐嚇家治人

但是我夢中 e5 國家
是 chiah 呢遙不可及
午夜夢回
總是會滴下心酸 e5 目屎


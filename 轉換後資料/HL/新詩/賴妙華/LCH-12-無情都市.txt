
無情都市
									賴妙華

一排一排若監獄 e5 厝宅
隔絕歹徒
也隔絕外人 e5 關懷
暗時
萬家燈火閃閃熠熠 (sih)
大路車水馬龍
卻是無半點溫情

有啥人會去關心
佇冷吱吱 e5 厝內
獨自哀嘆
掙心肝 e5 失婚婦女？

有啥人會去關心
學業、感情挫折
失去家庭溫暖e5少年男女？

有啥人會去關心
失業者心內 e5 鬱卒？

當人得 (teh) 享受榮華富貴 e5 時
有外濟人會去想著
佇故鄉老厝 e5 孤單序大人？

當人得享受牛排、海產
食到飽 e5 大餐時
有啥人會去想著
彼對老父幼囝 e5 
算『饅頭』e5 日子
失業 e5 幼囝
佇算完最後一粒饅頭e5時
撣 (tan3) 下無助 e5老父
向無情e5世界
講一聲再會。

當濟濟 e5 人坐擁鐵飯碗
坐擁高薪
坐擁子女 e5 教育補助費 e5 時
有啥人會去想著
為囝 e5 學費走蹌 (chong5) 
急到流目屎 e5 父母？

當有人坐擁優惠 e5 退休金 e5 時
有啥人會去想著
無顧自尊
向囝伸手討所費 e5 散赤父母？
有外濟人會贊同
發放老人年金
hou7 納一世人稅
卻一無所有 e5 老人？

當人不擇手段致富而
滯豪宅、食山珍海味
坐名車、穿名牌e5時
有啥人會去想著
hou7 鋛倒、hou7 鋛拐
hou7 鋛騙、hou7 鋛搶而
生活困苦 e5 人
鋛煩惱、絕望
病痛纏身 e5 日子？

當政治人物想盡辦法
不斷提高家治 e5 薪水
增加家治 e5 福利
提公家錢烏白 phun2  e5 時
有叨一個會去想著
納稅人 e5 感受？


當宗教團体、慈善機關
一大把一大把 e5 錢
提去援助外國 e5 時
有叨一個機關想著
欲收留抑是幫助
佇菜市也 (a2)賣香佮桌布e5殘廢者
鋛用家治殘破 e5 腳手、身軀
一寸一寸佇土腳爬
以換取一個一個 e5 銅錢也 
卻改變不了
豬狗不如 
e5非人生活。

啊！冷漠無情e5都市！
伊讓崩潰e5心靈
一再重演一齣一齣e5悲局。
伊讓無助e5心靈
生活佇怨嘆佮目屎中。

啊！無情e5都市！
這敢誠(chiaN5)實是人滯e5所在？


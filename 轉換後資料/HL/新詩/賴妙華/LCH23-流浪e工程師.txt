流浪 e5 工程師
賴妙華

我來講古 hou7 恁聽
咱 e5 人生按怎行？
七分靠拍拚
三分天註定
做人著愛差不多
毋通奢颺濫擅做
翁 bou2 著愛相扶持
食老才未無偎靠

工程師少年𣘀趁錢
夜夜笙歌娶細姨
大 bou2 tau3 khiN5 無功勞
遂來將伊踢一邊
細姨做伙看錢面
M7 是看你人嫣投
腳手好好無代誌
一旦車禍變殘廢
錢攏（lang2)厝賣做伊去
一切成空目屎滴

目屎滴也！目屎滴！
無厝無錢欲叨去？
輪椅坐咧四界趖
糞掃 phun 桶抄物食
屎尿放佇輪椅頂
身軀臭臭被送院
護士洗好送伊走
兩眼茫茫流浪去

社工人員 tau3 相共（kang7)
Chhoe7 伊bou2 囝來參詳
Bou2 m7 離緣囝毋飼
貧寒補助 chhun5 免得
只好月月來報到
伸手向 bou2 提飯錢

工程師也！工程師！
好好日子你 m7 過
放撒 bou2 囝受報應
如今流浪過日子
食飯伸手看 bou2 面
若知有今日
何必當初


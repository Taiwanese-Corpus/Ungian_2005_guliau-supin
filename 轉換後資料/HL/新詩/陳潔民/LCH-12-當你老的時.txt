

當你老的時
陳潔民
當你老的時
淡水老街無定會出現一間茶館
門前院後種植桂花
深深院落飄逸著清香甜甜
勾起遊子思鄉的愁
引動戀人深情的意

桂花巷內的你
提起茶kou2,揲入桂花片片
當爐煮著桂花酒
阮三人行旅姍姍
按算欲休睏佇你煮酒的爐仔邊
紅紅火光，延燒佇熱切的目睭
倦也忝也了後
桂花芳氣就會伴著咱入眠

無的確濃烈親像是酒
無的確清淡親像是水
即個芬芳將會飛越重重時空
閤眼神遊
猶在你我意識的夢底相見
甘醇清甜的韻味
誰若無飲過
誰就未當領會

清淡一水
會使飄香千里
親像昭君洗巾
互溪裡全是芳氣
亦像桂花在咱心理
植成一欉欉的金黃色記憶
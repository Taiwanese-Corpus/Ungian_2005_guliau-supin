失落e5台灣魂
林清水 
外來政權統治久久 e5 台灣人 真可憐
母語 hou7 人迫害到giong7欲死了了
對家己 e5 母語有自卑感
台灣魂 soah hou7 失落去
民視台語新聞主播陳淑貞
開始台語嘛無啥會輪轉
即馬已經 to7 siah-siah 叫
伊真努力欲救活咱 e5 母語
逐個恰意伊 e5 節目
伊欲恢復咱台灣魂
拯救失落 e5 台灣魂是咱這代 e5 責任
海外台灣人真拍拚
國內台灣人嘛無輸陣講台語當作做善事
教台語做功德
失落 e5 台灣魂 需要
咱逐家共同來復興
台灣魂會復活
講阿媽教咱 e5 母語
三代鬥陣嘛攏講會通
無代溝、有尊嚴 koh 爽快
 Thai2 會無愛講咱家己 e5 話
 He 是咱 e5 台灣魂


芎蕉                      
林清水
 芎蕉細漢食到今
 攏ah毋捌喝(hoah)sian7
台中蕉上好食
 故鄉國姓e5嘛算台中蕉
 芎蕉欉頂紅e5
 飽飽圓lian3-lian3
 手摸to7爽快
 忍未tiau5趕緊擘(peh)開塞落嘴
 甜芳 --甜芳koh khiu7-khiu7
 Goa7好你敢知!
國校a2時e5園藝課
 嘛佇後山種芎蕉
 阮to7沃肥koh愛掠芎蕉蟲
 學生辛苦了後無通食
攏是老師鋛家己bau2 teh食
 心內實在真毋甘願
 老師權威e5時代
 嘛無人敢講半句話
 鋛兜開甘a2店e5阿盛
Chah電土來學校
放學趁老師teh洗身軀
阮四五e5鬥陣
上𡧛 hit弓芎蕉給割落來
入去koh較內山斗底
隱佇無人看e5所在
隔轉工上課阮真緊張
驚老師發現chhoe7阮算數
平安無代誌嘛hou7阮奇怪
嘛有可能老師良心發現
十幾弓e5一弓分阮食
敢有到叨位去
何況辛苦種作攏是阮!
來美國無台中蕉通食
干單買會著中南美蕉
愛食罔吞    但
常常思念偷隱芎蕉e5甜蜜故事      
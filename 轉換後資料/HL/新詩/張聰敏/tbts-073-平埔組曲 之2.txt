
平埔組曲（之一）續	蘆薈（張聰敏）

	三、
樂暢（liok8-thiong3)埔人
看著漢人
頭殼就眩hin5 
M7是phu2-phu2看輕
實在siau2貪無品
上好大家mai3相thin7 （互惠交陪）
M7-koh hiah大陣
衝埔溪進
欲按怎mai3允？

1815 年冬
阿莫勸大家先藏（chhang3) 
有草埔疼痛
免驚惶失望
Soa2離白鶴坑房
暫匿桃美甕（ang3)

「Be7-tang3)，be7-tang3
漢人m7放
鋛干單欲pak8田（租田）
有大租入港
錢好趁
抑無叫咱投降
beh 驚siang2 ？」

「Che na2是pak8田
明明搶人
咱幾百人仔
欲對幾千隻蟲
鋛按呢變bang2 
Soah著予變猴弄」

「M7通，m7通
無人欲插咱
祖先業產
無pak8鋛敢be7過關」

阿莫食過kiN (吃過苦頭)
上知漢人嘴甜
手動舌弄無一致
Na2 iau 飢千百年
Che欲tih8
He欲tih8 
hong5不齒
M7信咱看漢人做啥物：

骨肉殘
手足lan5 (殺)
異姓thai5趁
漳泉拚田（為田冤家拚命）
牛 tiau5內外tak be7完
夭壽gau5
咱想to想be7到
鋛就做kah 
夠！夠！夠！

叫天叫地
hau7-hia png7-le7烏干開嘴罵： 
「人有直chhe2 （扯）
敢有橫爬
只要留一片仔清氣地
啥條件做伊theh8」

自按呢出去kap漢人講價
頭仔鋛誠有禮
續落罔推罔推
歸尾khoe-hai5 khoe-hai5劃假	
閣用酒敬大家
ma2-seh8 ma2-seh8  
欲thai5欲le3

烏干茫茫轉來桃美kan3(澗）
後壁toe3規陣漢人
鋛真散
無半項
草埔即呢讚
放荒弄猴san 
就欲將漢人價值觀
強迫埔人phang5
可恨可嘆
鋛e5困難
埔人著受苦受難承擔

123  口灶、免走
456	條命、mai3留
隻熟牛、攏bauh8
埔人大細、總chhau 
桃美水na2流na2 hau2
環山木石ma3-ma3哭

1817 年油桐花下
最後草埔英雄去世
欲去聲聲淒厲（chhe-le7)
「漢人若be7覺醒
甲子行（heng5)，風水seh8
啥人踏上這塊土地
先來會予慢來chhe 
後到會給前人le2!」

	尾聲、
咒言ia7 kah規山溝
Tiau5 ti7油桐、吐蕊花喉
油桐花謝、tauh8-tauh8-au3
草埔組曲、haiN-haiN奏
頭殼底e5、chhok8-chhok8漏
桃美溪水、kong3-kong3流
流啊流、流過愛人橋頭  
流啊流，啊！1993 ka-lauh8 (違失、丟棄)

1993.9.18.初稿。
1999.7.10.蕭平治整理
蕭平治字詞注解kap標音。
本文用字有淡薄仔修正。

高中學生組 口說藝術 第三名 

地    動

溪湖高中 林浚家
指導：林金燕老師

（某一戶三合院e5人家) 
阿明：唉…今仔日真無聊--喔！
阿土：是--a!今仔日真是無聊e5一工！
阿明：你有看著最近e5新聞--無？
阿土：喔~有啊！我逐工long2 leh看新聞--啊！
阿明：ah你有感覺chit-ma2 e5社會愈來愈亂--無？
阿土：嗯…大概吧！
阿明：我看m7是大概，根本就是！
阿土伯：Iouh~恁兩個猴囝仔也會關心chia-e5哦?
阿土：爸！你轉--來-a喔！
阿明：阿伯你好！
阿土伯：嗯…講著chit-ma2 e5社會，我就感慨…想當初ti7阮hit個年代，生活艱苦，科技無chit-ma2發達，但是，逐家安安份份做好ka-ki7 e5代誌，生活ma7是過kah真快樂。
阿土：爸！Ti7恁hit個時代kam2 long2無歹人？
阿明：對啊！對啊！Kam2無？
阿土伯：呵呵…憨囝仔，當然有啊！但是有一寡觀念恁一定ai3有。
阿土：嗯?啥物觀念啊？
阿土伯：我ka7恁講，咱做人ai3存好心，做好事，俗話講：「Giah8頭三尺有神明」，咱不管做啥物代誌long2 ai3對會起ka-ki7 e5良心。
阿明：喔…我知影！
阿土：E-i?地動！
阿明：地動--lou！地動--lou！Beh按怎？
阿土伯：M7免驚！M7免驚！一下仔就好--a!講著地動，恁知影是按怎會有地動--無？
阿土：我會記得na2像有教過…一時想boe7起--來。
阿明：嗯~應該是因為有『板塊移動』或者『斷層』吧!?
阿土伯：無錯！恁知影以前e5人按怎解說地動--無？
阿土、阿明：…
阿土伯：無要緊，我來講。以前e5人m7知影『板塊』kap『斷層』e5存在，in 認為地動e5原因是地牛leh翻身。
阿土：地牛？
阿土伯：Tioh8!地牛。以前e5人科技無發達，所以ka7 in m7知影e5代誌用一個故事來ka7 in合理化。
阿明：哈哈！有夠憨喔！
阿土伯：E-i~~話boe7-sai2 an2-ni講。He是以前e5人古錐e5所在！何況先人e5智慧是真高深--e5。
阿土：嗯…咱ai3學習e5物件iau2真che7!
阿明：Tioh8--a!
阿土伯：上重要--e5是咱是台灣人，m7-thang m7知台灣事！
阿土：嗯！嗯！M7管是原住民、客人、外省人Ho7-lo2人…
阿土、阿明、阿土伯（齊聲)：咱long2是一家夥仔！
	


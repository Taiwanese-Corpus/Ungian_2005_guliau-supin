再回關仔嶺
陳正雄
三年也
離開已經三年也
猶原是紅葉滿地
　　　春色滿山
猶原是蝴蝶多情飛相隨
　　　百花齊開來作伴
暗淡e5街路　孤單e5人影
溫泉鄉e5吉他
句句唱出浪子e5心聲

三年也
離開已經三年也
猶原是遊客滿路
　　　香火滿埕
猶原是明月有心照規暝
　　　苦海無涯chhoe7無岸
多變e5人生　難料e5運命
碧雲寺e5鐘聲
聲聲驚醒遊子e5心肝
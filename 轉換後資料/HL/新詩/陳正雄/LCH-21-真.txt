真
陳正雄
阮閣轉來也
又是滿面腌cham
　　滿身傷痕
名利e5風塵
是非e5刀箭
阮兩眼無明
　寸步難行

你仝款無講一句話
牽阮e5手
攬入你e5胸前
用溫柔洗清阮e5頭面
用真情治療阮e5傷口

今暗
阮會當好好睏一暝
毋免掛虛偽e5面具
毋免聽偓促e5假話
原始上真
自然上sui2

阮知影
明也哉猶是愛離開你e5身邊
阮相信
有一工總會閣轉來佮你做伴
你
仝款會佇遮
恬恬咧等阮
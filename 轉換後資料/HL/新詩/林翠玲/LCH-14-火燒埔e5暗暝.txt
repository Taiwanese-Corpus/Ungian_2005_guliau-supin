
火燒埔e5暗暝
林翠玲
烏雲藏月光恬風e5夜色
若像黑墨chhia倒佇天地間
佳哉是火金姑放伴來照路
溝岸頂一排徛齊檳榔樹
鋛是一陣守夜兵
梨仔園e5土猴少年兄用身做絃、翅做弓
挨著一首閣一首青春曲
稻田底e5水雞用深沉聲喉
戀歌唱透夜
睏醉佇天聲夜曲中
頂厝烏鰡池傳來陣陣拍水聲
滴落滿身透心涼
阮愛露營
張淑柑  
露營的進前
親像　欲出嫁的查某囝的心情，
親像　期待提金馬獎杯的演出者
親像　等待順風出帆的船隻
    
露營彼當時
親像　頭擺抱囝的老父　hiah滿意
親像　蜜月旅行中的翁某　hiah甜蜜
閣較像　中秋團圓做夥開講　hiah趣味

露營的滋味
親像　古早gin2仔含甘仔糖　hiah呢甜
親像　食頭路分著足濟賞金　hiah歡喜
亦親像　散赤人中著樂透頭獎　hiah驚奇

露營就是　逐家鬥陣
大細拍拼
分工合作
苦甘同享



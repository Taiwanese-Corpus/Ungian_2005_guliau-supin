
阿福也兮風吹

陳泰然

阿美也有一隻 kite，

飛到真懸，飛到足獨到。

二百冬來，攏是家己咧扭索、

從較早到即馬，毋知啥乜叫做煩惱。

阿本也有一隻たこ，

技術有夠進步；

毋但做到真𡧛閣足堅固，

世界的人攏真呵咾。

阿福也嘛有一隻風吹，

毋過，真正有夠衰，

家己未曉掠，煞據在人飛，

不時互人踏佇土腳底。

一百冬前，互狗仔拖咧犁，

五十冬前，互豬仔咬閣喫，

阿福也想著真怨慼，

向望給伊來改製。

即馬，伊是愈來愈有身價，

阿福也應該給伊當做寶貝，

家己用心給伊飛，給伊變做家伙，

按呢，囝孫也的日子就會好過。

　

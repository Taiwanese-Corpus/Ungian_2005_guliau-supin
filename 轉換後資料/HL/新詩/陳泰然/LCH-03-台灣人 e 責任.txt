
台灣人 e 責任
陳泰然
古早古早咱祖先，來到台灣新所在，
認真開墾幾百冬，囝孫傳過幾十代；
毋過上天無保庇，外邦定定來迫害，
互 咱 苦 命 e 祖 先，不 時 走 東 koh 走西。
紅毛荷蘭先來佔，In-e5商船沿海排；
西班牙人按北進，拍拚成果互鋛採；
明朝成功來安營，將咱台灣作擂台；
清朝施琅chhoa7兵來，國 姓 勢 力 被 淘 汰；
甲午戰爭結束時，腐敗滿清煞戰敗；
台灣無料送日本，亦無問咱愛毋愛；
一九四九共黨興，國民政府走來台；
外邦 koh 來踳(thun)2踏咱，咱 e 過去真毋奈；
雖然先烈有反抗，毋過行動受阻礙。
台灣建國大任務，是咱祖先 e 期待；
歷 史 責 任 交 互 咱， chiah 好時機只即擺；
趕緊詳細來計劃，好好拍拚則應該；
前 途 家 己 來 安 排，毋通隨人割 kah thai5。
咱 e 智 慧 一 定 讚，意志堅強 mai3 失態，
繼續拍拚造時機，汝我個個展氣概，
主宰家己 e 命運，建國重任擔起來；
痛苦悲情tan3大海，認真奮鬥來脫胎，
天生我才必有用，盡量發揮放光彩。
咱 e 祖先尚希望，建國大家作伙來；
任務完成全民暢，台灣國名響世界。

（本文是作者佇 1996 總統大選時，有所感觸而寫）

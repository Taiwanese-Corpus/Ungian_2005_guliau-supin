海
Ui-chi3

Hit 1年ku ti7壁角, to2 ti7塗kha
Lim酒唱歌到天光
是證明bat少年--過e5 1款方式

2~3冬e5光景
有1 e5酒解--a
有1 e5, ia3-sian7臭賤e5麥a2酒味
    Wiskey, Voca be7-su chiah e7-tang3提koan5身價
有1 e5, soah愈lim愈che7, 無暝無日, 燒酒做飯teh食

E7-sai2講, 行無kang7路去--a
無gi7誤, soah ti7海邊a2 sio見
Hia是goa2重生e5所在
Chia是i cheng7細han3 chhit-tho5到大han3 e5後piah埕

為tioh8走chhoe7自我, goa2險a2 ti7海--nih失去性命
Hit-tiah8 chiah hiong5-hiong5致覺--tioh8, goa2 ma7是海e5 1部分
M7-chiah to3-tng2--來岸邊, ham7自然和好, 接受ka-ti7

為tioh8坐去lih理想e5雲頂, i險a2 siak--死
Hit-chun7 i chiah cheng-sin5, 本來to7生ti7平地, toa3 ti7海邊
天頂e5雲彩kam2 m7是真無實際?
Tng3紅龜, 眠夢自an2-ne soah戲
腳踏實地e5戲chhut chiah beh開演

理想, 熱情原在
TiN7流, kho3流e5神秘規律吸引goan2來chia
Chhoe7 hit-e5 Temple
麻hong5-a2 ti7海邊chiah e7得喘氣, thang好大han3


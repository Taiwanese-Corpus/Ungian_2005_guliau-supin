冰庫kam烘爐
Ui-chi3

Oa2山e5木柵
平常時就khah涼冷
KoaN5--人koh khah免講

出海口e5淡水
海風tam水氣thau3 kah sng3-sng3叫
Pheng7木柵烏雲ta3霧sap-sap-a2雨khah khok-heng5

In ti7這lo7天ui3冰庫phiaN--來
M7是beh kheh燒
是chah khoe扇beh來iat8風
性命e5火kiong7-kiong7 beh hoa--去

幾na7年, 無人來破siu7
Khoe扇m7是計較大細枝
烘爐--nih e5火炭受煽動, phit-phok phit-phok跳
Bu2 kah愈來愈大pha
少年人e5熱情chham理想做柴燒
Hit-pha火soah變做火牆
Ka7 goan2包tiau5--leh, 衝long3結凍e5社會
Kha手be7 pit, 心肝頭be7 gan3

尾後, 總iau2是ai3 tng2去冰庫
無mih thang hou7 in chah--tng2
只有相約束, 放伴toh8青春
冰庫beh ka7變(piN3)烘爐

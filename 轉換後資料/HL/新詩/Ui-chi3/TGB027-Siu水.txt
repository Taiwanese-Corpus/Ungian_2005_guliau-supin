Siu5水!
Ui-chi3

這幾工na2 ioN5-hin5--leh
M7知ka-ti7 teh chhong3 saN2
對這款生活愈來愈厭sian7
無saN2會記得Ui-chi3生做saN2款

E-pou 想講去浸水　hou7 ka-ti7 khah清醒--leh
10月天已經涼氣涼氣--a
Tu2落水e5時心臟kiong7 beh tiaN7--去
Siang2知影今a2 koh ng3前1步--a
25米1-choa7 siu5了long2免停khun3

Tiong5-seng你kam2有看--著?
希望後pai2去溪--nih我be7 koh驚水--a

水--nih tiam7靜　kan-taN聽著ka-ti7 teh喘氣
Ti7 hit-e5所在m7免假sian　m7免驚惶
M7是歡喜　ma7 m7是悲傷
就ka2-na2 tng2去mama腹tou2內e5羊水hiah-ni7自然
Ti7水--nih kap ka-ti7對話　ham7大自然相oa2!

革命e5過程ham7 hit-e5未來就是hit款
Lin2 kam2有感覺--著?

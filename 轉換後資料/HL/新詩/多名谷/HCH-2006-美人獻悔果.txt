美人獻悔果
Bi2-jin5 Hian3 Hoe2-ko2
		/多名谷  To-beng5-kok
我是一個大賊婆
Goa2 si7 chit8-e5 toa7 chhat8-po5
人未出世命註好
Lan5 boe7 chhut-si3 miach7u ho2
一生差嫺兼駛婆
It-seng chhe kan2 kiam sai2 po5
美人配親霸王盜
Bi2-jin5 phoe3-chhin pa3-ong5-to7
欺善殺良無人道
Khi-sian7 sat-liong5 bo5 jin5-to7
敗了江山賣國奴
Pai7-liau2 kang-san be7-kok-lou5
萬千敗將無teh逃
Ban7-chhian pai7-chiong3 bo5-teh to5
最後被迫到寶島
Choe3-au7 pi7-pek kau3 po2-to2
人toa3寶島m7-bat寶
Lang5 toa3 po2-to2 m7-bat po2
掠人phah槍na2 thit-tho5
Liah8-lang5 phah-chheng3 na2 thit-tho5 
再殺精英數萬個
Chai3 sat cheng-eng sou3 ban7 ko5
二二八屍魂m7倒
Ji7-ji7-pat si-hun5 m7 to2
美援國庫通內庫
Bi2-oan7 kok-khou3 thong lai7-khou3
溜soan美國做富婆
Liu-soan Bi2-kok cho3 hu3-po5
百外歲壽無奈何
Pah-goa7 hoe3-siu7 bu5 nai7-ho5
四代寡婦命真濁
Si3-tai7 koaN2-hu7 mia7 chin lo5
多次問神答案無
To chhu3 mng7 sin5 tap-an3 bo5
逆天phaiN2事不止多
Gek8-thian phaiN2-su7 put-chi2 to
惡因自然受惡報
Ok-in chu7-jian5 siu7 ok-po3
人tioh8 m7-thang烏白做
Lang5 tioh8 m7-thang ou-peh8 cho3
今仔誠心來悔過
Kin-a2 seng5-sim lai5 hoe2-ko3
恕我後世才來補
Su3 goa2 au7-se3 chiah lai5 pou2


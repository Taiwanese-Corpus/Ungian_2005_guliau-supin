降半旗
				/For-Khahkhuh 
1912年推翻大清帝國
Ka7黨旗改做中華民國e5國旗
1949年chah亡國e5國旗走來台灣
Ti7銃管kap刺刀下腳
Ka7中華民國e5幡仔
硬插ti7台灣e5半空中
50幾年e5壓制
M7願aN3落來看台灣e5土地

2000年政黨輪替
有人be7輸亡黨koh亡國
2004年想beh反盤
Soah m7知影本土e5意識
Ju2滾ju2絞ju2熱

520總統就職典禮
In想beh降半旗
Kam2是in承認  
Ti7台灣土地頂koan5 e5中華民國
滅亡矣！

In koh想beh送兩粒銃子
Hou7阿扁仔

我想，台灣人民
會ka7銃子送倒tng2去
一粒，彈入去泛藍e5胸坎
一粒，彈入去「一個中國」e5心臟

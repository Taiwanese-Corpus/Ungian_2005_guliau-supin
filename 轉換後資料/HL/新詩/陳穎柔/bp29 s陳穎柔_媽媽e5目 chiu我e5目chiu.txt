台語新選組
媽媽e5目chiu，我e5目chiu
                                                                  陳穎柔
我愛媽媽e5 目chiu
khah 比天頂美麗e5 星
我愛媽媽e5 目chiu
真歡喜有親像媽媽e5 目chiu

媽媽e5 目chiu 有故事
目chiu 大蕊是因為自細漢愛食魚a2 e5 目chiu
媽媽e5 目chiu 有故事
幾a7 層e5 目chiu 皮hou7 厝邊tau3-tin7 chhit-tho5--e5 
笑是傀儡a2 目

媽媽e5 目chiu   我e5 目chiu
生做kap 人khah 無kang7 款e5 目chiu
媽媽e5 目chiu    我e5 目chiu
kam2 是ui3 古早、古早台灣ma2 hia 來--e5

我e5 ，媽媽e5 Siraia公主e5 目chiu


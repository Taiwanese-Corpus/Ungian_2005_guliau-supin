∮BONG報選詩
天頂

Hong-hong

1 工 1 pai2
適合ti7-leh橋頂服用

天頂有2款
  1 款治睏boe7去
  1 款治peh boe7 起--來

上hou7 人ou-lo2--e5    ai3 有 chiau5-un5
屬青--e5  雞毛管
像海水hiah鹹  koh 減--1-koa2
免配滾水tu2 好

有sam2 金粉--e5    是海水退--去了後
海底e5 深海塗
若好運tu2--著
Tioh8-ai3 抹tam7 皮膚頂
Ki3-chai7 i
Ui3毛尾tin 落嘴角
An3胸坎lin3 到肚臍
Iah 是你直直鼻著beh oa2 蘆薈e5 氣味

Theng3好 講烏雲na2 水湧
Tui3 正港e5 海大--e5 hia趕路來
Lian3 過石崙-a2
Liam-mi na2 gin2-a2
Liam-mi na2 siuN7-氣
Che是1 種暗kham3 e5 偏方
人long2 ai3 khu5--落
Chiah有才tiau7 chih-chat 藥單作用 

央你ka7 我chim--1-下
我喘氣tng破病
I e5 節奏總--是無順

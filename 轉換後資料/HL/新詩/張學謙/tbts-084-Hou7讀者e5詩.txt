Hou7讀者e5詩		張學謙譯

Ti7美國，in通開始是消滅原住民，提掉
in e5語言kap文化，
我恬恬無講話
因為我m7是印第安人。

續落去in對非洲運來奴隸，提掉
in e5語言kap文化，
我恬恬無講話
因為我m7是非洲人。

Koh來in限制使用英語以外e5語言，ka7
使用e5人叫做非美國人
我恬恬無講話
因為我m7是烏皮膚e5 移民者。

Koh來in禁止墨西哥gin2-a2講西班牙語，ka7 in 
PiaN 入去kan-taN使用英語e5教室
我恬恬無講話
因為我m7是墨西哥人。

Koh來in用過渡式e5雙語教育來hou7 gin2-a2
Khah緊學會曉英語
我恬恬無講話
因為我beh教冊。

Koh in叫我mai3 ti7課堂上使用hiah-nih che7
學生e5語言kap文化
我恬恬無講話
因為我驚會無頭路。

Koh soah落去in講我kan-taN會tang3使用英語
來hia e5無講英語e5學生
到hit時
tak8家攏恬chih-chih。

譯自：Fatis, Christian & Hudelson, Sarah. 1998. Bilingual Education in Elementary and Secondary School Communities: Toward Understanding and Caring. Allyn and Bacon. P177.

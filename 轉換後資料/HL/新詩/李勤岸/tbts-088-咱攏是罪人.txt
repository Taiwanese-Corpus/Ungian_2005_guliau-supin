【廣告詩】   

咱攏是罪人     李勤岸

咱siuN愛台灣
咱攏是罪人
M7肯認罪
應當上天堂

咱攏是罪人
咱siuN愛台灣
甘願用規世人e5青春
孵幾個符a2 號
想講he是password
靠這咱beh通行

想be7到愈迷爛孵
愈拚勢sak 
Password家己變做一粒一粒大石頭
Ka7規條路塞塞leh 

咱已經徙一腳步to真為難啊

咱攏是罪人
咱siuN愛台灣

赦免阮 e5罪
阮甘願用chhun e5性命
搬開家己孵出來e5石頭
Hou7台灣話
有路通行

2001/4/15 台南



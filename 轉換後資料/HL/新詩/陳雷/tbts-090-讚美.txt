
		讚美		陳雷

假使hou7我有一個機會，
ui3死亡e5山頂看生e5風景，
ti7時間teh流e5大海頂面，
神e5日頭光照著，
算be7了閃sih e5目nih。
親像天使e5故事teh宣傳，
每一個起koh落e5波浪，
to7是未完成e5人生。

超過空間e5境界，
離開時間e5大海，
半天彩虹接過，
擋ti7雲kap霧hit旁，
看be7著宇宙以外，
he想m7知無名稱e5宇宙。

m7是天使e5故事內底無講，
或者人生e5知覺有限，
因為所有創造e5奇蹟，
每一個攏有
問be7了e5未知。
親像水湧反射著日頭e5光彩，
我溫暖e5意識kan-na會曉感謝，
生kap死這個迷魂e5景緻，
小小e5智慧m7是beh問“為啥物”，
kan-na出聲o-lo2
知kap m7知完美e5神密。

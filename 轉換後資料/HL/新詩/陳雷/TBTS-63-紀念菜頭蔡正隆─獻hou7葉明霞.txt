紀念菜頭蔡正隆─獻hou7葉明霞
陳雷

猶未相辭，代先離開，
死這項代誌，
倉倉pong7-pong7，m7免計較，
ma7無人會先通知。
生這項代誌，
無用白紙寫作烏字。
有是滿腹e5向望兼志氣，
看故鄉e5山崙美麗抱海水。
上愛kap學生pheng7氣力，
ma7是青春be7老e5同志，
ti7 Houston，ti7 LosAngeles，ti7台灣，ti7北美。

今年ti7 Hawaii，
阮想beh ka7你通知:
你e5朋友來ti7 chia，
欠你無參加這個會議。
theh8錄ti7記池e5 the-phuh，
臨時放一節，koh聽你e5聲音。

開會了後，
lim芳茶e5時，
無意悟tam著
siau3念彼e5鹹酸甜e5滋味，
be7 tang3 be7記。
soah眾人無問起，
人生哲學e5疑題，
活e5滋味，死e5意義；
kan-na7要求，
生這項代誌，
作人e5心魂，
四散e5故事，
鹹酸甜e5感情，
阮beh用白紙，
ka7 in寫做
一張koh一張e5台灣字。
(ti7第四屆世界台語文營了後寫.)

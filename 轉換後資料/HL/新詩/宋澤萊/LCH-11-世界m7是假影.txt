

世界m7是假影
     －予虛構論者
宋澤萊
你愛斟酌
這個世界並m7是假影

佇咱寫e小說內底
會當安排一場戰爭
予一粒星球
血流成河，死傷遍野
因為小說內e人未哭

咱拍一齣電影
會當叫紐約大街爆炸
曼哈頓沉入海底
因為無人損失啥物
社會未混亂

你會當講股票市場
只是一條曲線
起起落落
但是佇實際e買賣中
只要幾遍大落
你會賣某買囝

你會當幻想家己
予一百支箭射thang3胸坎
猶原面帶笑容
但是佇現實上
你e踵指
未勘得鑿著一支針

是目屎
予咱分清假影佮事實

是痛苦
予咱未當將假影看做事實
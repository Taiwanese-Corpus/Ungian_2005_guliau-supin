夜
黃月春
暗--a，lan2 e5 海港無聲無說
貨櫃車ng3 天倒ti7 塗kha
1個1個親像覆ti7 塗kha e5 gin2-a2
天頂滿滿si7 e5 星
親像gin2-a2 e5 chhit-tho5-mih8

風bi-bi-a2 吹
吹起心--nih e5 ut悶
湧，1 chun7 1 chun7 tui3 心頭kng2--來
真親切、真熟sai7
湧，停--a
港，靜--a
我e5 心情ma7 靜--a

TheN ti7 山phiaN5
風hou3-hou3 叫
Teh 叫我e5 名，teh 講我e5 心聲
看to3 落--去
燈火sih-a2 sih
是siaN2 人toa3 ti7 hia
Ui3 toh位來，beh tui3 toh位去
有人ti7-leh 問
SiaN2-mih人需要知

暗--a，花kap 草ma7 hioh-khun3--a
日--時，i 搖搖擺擺
搖出迷人e5 姿態
1日2日、2日3日
Thiam2--a，也暗--a
有siaN2-mih人ai3 i 繼續搖擺
火金姑你kam2 知
有siaN2-mih人
E7 是siaN2-mih人


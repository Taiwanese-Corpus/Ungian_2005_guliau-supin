土牛動，搖醒咱e5夢
田土伯

一九九九年，九月二一暝，土牛一咧動，
搖醒咱e5夢，死傷萬外人，無厝數十萬，
有e5失去可愛e5囝兒，
有e5失去阿公kap阿媽，
有e5失去阿爸kap阿娘，
有e5全家去kah空空空，
Hou7人看著心酸目khou紅。
地動拍咱e5夢， 
破kah chiah8大孔，
芋仔、蕃薯救人心攏仝，
重新建立家園是應當，
全國大細信心無搖動，
咱e5將來的確有ng3望。


~~~~~~~ 夢，網，kap 望~~~~~~~~

人生若夢，夢來夢去心茫茫，
人生若網，網來網去無半項，
人生若望，望來望去你一人。

望咱夢中來相見，
望咱夢中相扶持，
望咱永遠be7分離.。

註:	台灣話，夢、網kap望，發音完全相仝，試將夢、網kap望互相交換使用，看意思有啥物無仝款e5所在。



教師組 詩歌 第二名 
紅   狗   蟻     
（『有感於紅火蟻入侵台灣而作』）

田中國小 陳素經  

紅狗蟻  紅狗蟻
聽講你飄洋過海  ng-ng iap- iap
ui3米國偷渡到chia
原本〝遠來是客〞
ai3對你熱誠招待
Ah  m7-koh hou7你chim--著 會紅紅紅
hou7你咬--著 會疼疼疼
逐家想--著 驚驚驚

紅狗蟻  紅狗蟻
gau5走koh gau5 peh kia7
	你有堅強e5生命力	
無議誤你chhiah-pe5-pe5
ka7我teng3 kah紅ki3-ki3
親像這種e5歹習慣
實在是害害害

紅狗蟻  紅狗蟻
如今 你ti7 chia生湠 壯大
千千萬萬e5囝孫
ti7土腳chong5來chong5去
hou7阮看--著 驚驚驚

紅狗蟻  紅狗蟻
m7是我kheh-eh8
m7是我心hiong5
為著阮囝孫
藥仔thau7 大火燒 滾水淋 輪流伺候
iau2 koh驚thai5你be7死
請你mai3 koh ko-ko纏
khah緊轉去米國享受榮華富貴
          

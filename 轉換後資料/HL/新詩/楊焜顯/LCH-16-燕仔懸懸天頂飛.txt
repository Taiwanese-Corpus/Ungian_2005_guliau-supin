燕仔懸懸天頂飛
楊 焜 顯
燕仔懸懸天頂飛
　椅仔低低土腳坐
圓仔燒燒菜市賣
　姨仔𡧛𡧛新娘嫁
嬰仔惜惜心肝仔是寶貝

梧棲街　梧棲街
　　街路短短
　　故事濟濟
街頭踅到巷仔底

五福圳　大甲溪
　　風頭水尾
　　船港商家
跛腳吉仔醬菜伯

九降風起吹啊吹
　海湧暝日洗啊洗
風來水去湠幾代
　白鴒鷥　飛飛飛
　暗晡蠐啊ke ke ke
日頭行到夢中chhoe7


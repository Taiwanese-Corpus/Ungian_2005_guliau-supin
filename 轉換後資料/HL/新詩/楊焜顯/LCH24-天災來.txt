天災來
楊焜顯

烏暗暝　風颱來
樹仔樹仔倒規排
倒佇路裡無人知
斷枝離葉的屍骨啊
啥人埋啊啥人埋
無名無姓的神主牌
啥人拜啊啥人拜
這是啥物命運的安排
風颱上厲害
無親無成啥人栽
無厝滯的樹仔苦憐代

烏暗暝　地動來
樓仔低厝倒規排
倒佇路裡無人知
粉身碎骨的厝邊啊
啥人埋啊啥人埋
無名無姓的神主牌
啥人拜啊啥人拜
這是啥物命運的安排
地動上厲害
無親無成啥人睬
無厝滯的gin2仔苦憐代

一暝的天災
終生的忍耐
孤單的心內
滿腹的愛
重新企起來
建造好未來



本姓台灣名國
楊照陽
 1. 開 ti7 冬尾時e5番薯花   
   無柑a2花、玉蘭花e5久長芳味
   伊e5藤佇收成曝礁後會當做hiaN5灶孔火e5柴
   伊e5白色、紅色、茄色e5 的肉仁白chiaN2無味
   伊會用做出番薯粉、蕃薯簽、番薯干、蕃薯糊a2、番薯塊等e5口味
    飼飽原早e5 台灣人
 
2. 佇西太平洋有一個島嶼像一條番薯a2  e5 型
   一年thang3天接受風颱、西北雨、烏腳西南雨e5 水氣
   伊山明水清e5 子宮生湠過數億粒e5 番薯a2 囝孫
   即嘛活命徛起猶有2300萬粒e5 番薯a2囝
 
3. 島國人民拍拚e5 經濟奇蹟
   無流血e5 民主路程e5 奇蹟
   使人尊重
   島民猶有獨裁者惡毒無賠罪e5 歷史冤情
   天公伯a3 對待即塊番薯a2 島嶼唯一e5 失誤
   是擱m7 tioh8 所在──去擱佇專門咧橫柴夯入灶、惡質e5 中國人e5身軀邊
   暝日忍受中國人霸權e5 飛彈武力恐嚇嗆聲
 
4. 台灣人自古以來m7 是hong5 嚇驚嚇大漢e5
   嘛m7 是啞口未出聲是善良吞忍
   中國人若敢koh欲繼續暢鬚thun2踏台灣人
   有一日水淹到台灣人e 頷頸
   台灣人個個oan5會心坦橫掠狂
   將in 掠來電hou7 chhin chhioh chhin  chhioh 倒頭tai5(親像甘蔗倒頭插)
   來拚命保護咱唯一偉大e5母親
 
5. 即塊歷代祖先佮未來囝囝孫孫永永遠遠欲黏做夥的所在
   已經存在台灣民族數千冬囉
   伊本姓台灣名國
   全名叫台灣國

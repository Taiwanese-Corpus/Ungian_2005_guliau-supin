
深情
藍淑貞

當你彼枝有力的手
輕輕牽阮的時
阮的心肝著phih8 phok8 chhai2
阮也已經知
佇即個世界
你是我唯一的愛

毋免送我花
毋免講出你的愛
毋免給我畫目眉
Ui3你深情的目睭內
你的心意阮攏知

你的肩胛頭
是阮的靠山
阮的世界
只要有你
阮著毋驚做風颱
　　毋驚雷公來
　　毋驚土牛來作怪
只要有你
阮的幸福永遠深似海



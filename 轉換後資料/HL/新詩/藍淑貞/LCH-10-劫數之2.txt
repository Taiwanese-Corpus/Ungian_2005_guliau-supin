

劫 數 之2
藍淑貞


一陣天搖地動以後
喝救聲、哀叫聲、大人聲、囡仔聲、大聲、細聲……
對斷壁的縫裡
衝出來

半 the 倒的大樓
親像青面獠牙的魔鬼
目睭青凝凝(gin3-gin3)看
救護車、救火車、跪咧唸阿彌陀佛
佮 chong5來chong5去的人影

講話聲、唸經聲、喘氣聲、挖土聲……
漸漸遠去
漸漸細聲
恬靜靜矣
偆一個死城

月娘也孤單
揣(chhoe7)烏雲來做伴
透出一絲仔光線
引𤤳驚惶的靈魂
　向前行


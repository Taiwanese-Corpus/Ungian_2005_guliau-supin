左右e5辯證
Sin

Cha暝1 e5叫做左--先-生e5人來chhe7--goa2
講i ti7塗kha已經睏80冬--a
本來白phau-phau e5身軀已經變成黃色e5骨頭
I已經boe7記得hou7人chheng3殺時e5苦疼
Kan-taN e7記得受苦e5台灣人
Na2親像koh ti7 hia ka7 i hoah-hiu
I講
歷史e5鎖匙早to7交hou7--li2-a
是an2-choaN2 li2 koh iau2-boe7 hou7 in幸福
Goa2驚惶萬分
心內phi7-phi7-chhoah
講
白色e5力量siuN大
Goa2無辦法
左--先-生流落紅色e5目屎
Tiam7-tiam7 teh念
Che to7是goa2 e5 kiaN2孫
Che to7是goa2 e5 kiaN2孫

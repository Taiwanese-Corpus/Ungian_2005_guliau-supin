偷渡客			東麓

恁
穿一領破裘（hiu5 ）、koaN7一腳舊皮箱
盤山過海冒風險
千里迢迢闖國界

洗碗盤，揉地板
無論起風落雨，無論生苦病痛
拚暝拚日做長工
Hah！蛇頭催債若催命

出門坐車心驚惶
越頭越耳目睭金
Bih東koh bih西，顧前又顧後
Hah！移民官掠人若掠賊

恁
Ti7厝敢無某無kiaN2 ，敢無園無田？
甘願流浪天涯做棄民，
美金khah大圓，抑是人權受蹧踢？！

長山
黃氏kiaN2孫規十億，支那文化三千五
人講做龍的傳人足榮幸
恁敢是m7相信？！

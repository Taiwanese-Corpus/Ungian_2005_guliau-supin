
心恬恬聽
張碧霞
阮看著即嘛的局勢
看著無奈的艱苦人
想著快樂的細漢時
想著阮的阿爸佮阿母
歸年透冬艱苦打拚
為囝仔teh拖磨
映望囝仔緊大漢
啥物艱苦嘛毋驚
啥物艱苦嘛來擔 
是按怎這陣有的人
為著小寡代誌就欲自殺
是這代的人無法度食苦
抑是壓力大
一隻蚼蟻嘛會曉愛活命
做人那會欲放棄家己
無顧親人的感想
命若無，啥物攏無啦
猶有啥物通好計較？
天無絕人生路
野百合無人去照顧
毋是開到hiah呢？
用你的心恬恬聽
聽佛祖teh講啥？
佛祖指點明路互你行
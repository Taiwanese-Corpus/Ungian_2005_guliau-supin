一半相思       胡民祥

一
眼前一粒溪石a2
是pit開來e5半粒
火phu2色卵形e5殼
烏tou3青e5半腹(pak)
殼--裡有青苔e5痕跡
痕--裡有茂林溪e5流水聲

二 
舊年秋天
Ti7南台灣sng2水觀山景
潦落去茂林a2溪床
chham大肚魚走相掠
半粒e5石頭鋪滿溪園
我揀著這半粒鵝卵石
十月尾chham我飛過雲天
降落北美洲e5茉里鄉家園
路尾chham我坐車來上班
Tak8日kap我坐桌兼辦公

三. 
鵝卵石一直無言無語
M7-ku2鵝卵定著會思想起
思想起萬里外另外一半e5伊
Na2像左營半屏山會想起
想起失去萬萬年hit一半e5伊
親像老翁一半teh相思
相思已經往生久長至好一半e5伊

 
寫ti7茉里鄉 (2003-1-15)

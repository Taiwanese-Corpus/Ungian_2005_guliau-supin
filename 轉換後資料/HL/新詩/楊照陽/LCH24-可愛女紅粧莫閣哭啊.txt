可愛女紅粧莫閣哭啊
楊照陽

宗教洗禮過的妳
有清清淡淡、斯斯文文優雅的舉止

自妳初次參加台文作品的討論了後
看著妳順順的目珠窟仔有珠淚的影跡
親像互高壓電、低壓電、高周波、低周波電著
　　互大風雨後的熠爁(sih nah)摃著
刺激ham7感動著妳心肝iN2仔的大細條神經線

我眼著有講未出嘴的話
 　　－妳莫閣哭啊！－
欣賞文學作品未當互妳得著滿腹的歡喜心
彼種無路用的畚掃文學有啥意義ham7價值性

經過50年大風大浪的歲月風霜的妳
猶有啥代誌通想未開
猶有啥代誌通than3著妳的珠淚

妳莫閣哭啊
妳是咧哭頭殼一孔抑是咧哭心酸是否
妳哀怨無依偎的面腔
電著讀冊會眾人的疑問


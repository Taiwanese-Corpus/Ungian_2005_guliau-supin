
你愛阮e5方式
A-chiak

你總是甜言蜜語公開對阮e5愛情
你講：「愛人同志！咱是一體e5,不可分離」
厝內大大細細攏hou7你虎濫去
tu2開始阮ma7 掠準你是真情意
 
你一定m7 bat 愛是hou7對方自由去飛e5 道理
命中若註定有緣會結合仙走嘛走be7 去
 
你愛阮e5方式有夠沙文主義
除了孤立阮你擱hou7阮啥物
你愛阮e5方式有夠沙文主義
除了野蠻壓霸無理擱有啥物你e5愛干單是傷害
ka7 阮e5 心拍碎
 
阮心痛.你m7 bat 愛e5真諦
阮心痛.你m7是阮靈魂e5 一半
 
阮是新時代e5女性阮無你be7死
阮是新時代e5女性阮beh 活出自己
阮受傷m7 koh 阮會勇敢徛起
阮會堅強、獨立活出生命e5意義
 
後記:講啥物兩岸合作對抗SARS 白賊厚面皮擱無廉恥
中國除了孤立咱擱hou7咱啥物
年年阻擋咱參加世界e5 組織
作一個世界公民咱委曲汰濟年
ti7 台灣卻是心向中國e5人當時陷眠會醒
台灣是咱立足e5所在
愛台灣mai3 擱作中國夢
團結譴責中國e5 壓霸
 

Siau2 話lam7-sam2 lian7 
呂宋 張犁 
 --- 出自 「台語文摘」 《台語經典笑話》1993 
                            張清誥
講有一e5儂對呂宋轉來鄉里, 看親情朋友。
有一e5老朋友問講:「汝佇呂宋 到底是咧做啥頭路?」
伊講:「都呂宋　張犁啦。」
朋友講:「好趁.否?」
伊講:「好趁是無偌好趁。總.是 三頓會得過著著(toh8 tioh8)啦。」
朋友講:「若按呢, choa7我來.去 好.否?」
伊講:「汝若愛去, 塔會毋好?」
就按呢, choa7伊去到呂宋, 著將朋友放粉鳥做伊
走。朋友帶外地, 毋捌神毋捌人,卜佗位去揣頭路? 
姑不章著去做乞食。分啊分, 分甲有一日拄著伊也
咧分。朋友著共伊摠(chang).咧, 講:
「可惱啊可惱! 汝共我講卜choa7我來呂宋張犁,　是
按怎choa7我來做乞食?」
伊講:「汝勿受氣啦, 請聽我慢慢仔共汝解說。汝共
我想看, 我哪有面子拆白講是來遮咧做乞食? 張犁
著是分啦。汝看, 手伸長長, 咁無成一枝犁轅?」
 注：
1.犁轅le5 hng5: 犁柄, 持之以犁田。
2. 張犁: 扑鐵製犁, 做動詞用。另外張犁做名詞用,象六張犁, 指方圓xx公里內e5面積。有儂知影e*請提供。也著是有六隻牛犁管顧會到e5面積。
3.呂宋: 菲律賓。
4. 拆白: 坦白。
5. 摠(chang)：掠閣扭(liah8 koh giu2)。
6.塔會thah e7: 哪會。	

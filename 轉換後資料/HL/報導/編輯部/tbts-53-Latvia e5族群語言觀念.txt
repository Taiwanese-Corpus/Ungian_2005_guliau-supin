[世界母語運動消息]
Latvia e5族群語言觀念
本刊按2/23/98中國時報江靜玲報導節譯
Latvia（拉脫維亞）an3 十二世紀以來，一直 to7 無法度脫離 hou7 人殖民 e5 惡夢。第二次世界大戰了後，全國 chhun 無到三分之一 e5 人口。 又擱蘇聯佔領期間大量移民及放逐，1980 年代以來，Latvia 語系 e5 人口一直攏是弱勢族群。
差不多每一個 Latvia 人若講著國家獨立以後 e5 政治、經濟發展，最後攏會去提著「語言」e5 問題--鋛強調 ti7 Latvia 國境內 e5 人，無論是叨一個族群，烏克蘭人、白俄羅斯人、或者是俄國人，攏應該講 Latvia 語。 Ti7 「族群」上 Latvia 事實上已經是多種族 e5 社會，「語言」親像已經成做 Latvia 國統一團結 e5 指標及工具。甚至，「語言」代表一個人對 Latvia 獨立後 e5 認同及效忠。
一般 Latvia 少年人攏真愛學 Latvia 語，甚至有寡俄語系家庭背景 e5 少年仔嘛開始講 Latvia語。有 e5 俄語系家庭 koh 特別請家教來厝裡教 Latvia 語。 Chia e5 過去攏是『俄國上好』 e5 特權者，因為 Latvia 獨立 ah，漸漸體會著：若是 beh 生存，就愛順應新潮流、新政策。 m7-koh ，嘛是猶有寡強硬派人士，猶認為鋛俄羅斯人比其他族群 e5 人 khah 優秀，拒絕講 Latvia 語，期待有一工俄國軍隊會 koh 轉來。

台灣孽黠話
台灣歷史背景真特殊，民間流傳真濟孽黠(giat8-khiat)仔話，就是華語e5[歇後語]，其中有咱祖先e5生活智慧e5幽默笑詼。Chiah-e5孽黠仔話充滿ti7咱傳統e5布袋戲kap歌仔戲e5對話中，所以大家會迷上布袋戲kap布袋戲。演講e5名嘴一定是滿口孽黠仔話，hou7人聽kah耳仔phak-phak-phak,嘴仔笑bi-bi。
Tui3 chit期開始，我boeh將《台日大辭典》內底e5一寡孽黠仔話整理出來kap大家分享，ma7有一寡是tui3朋友或網路聽內e5現代孽黠仔話。所以，讀者若有chit方面e5資料，請盡量提供，來hou7「台灣孽黠話」chit欄精彩起來，jou7咱e5生活koh khah充滿有智慧e5笑詼，活tioh8 ma7會khah輕鬆快樂！


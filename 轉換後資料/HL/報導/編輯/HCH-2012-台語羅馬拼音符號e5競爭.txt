台語羅馬拼音符號e5競爭
楊允言老師最近寫chit篇論文，伊講：「書寫台語e5羅馬拼音系統有幾lo7套，m7-koh目前來看，應該kan-na chhun台語羅馬字、台灣語言音標方案kah通用拼音這三套符號系統tih競爭。」
伊將chit三種主流競爭e5羅馬字系統e5歷史背景kap優缺點做詳細e5探討分析，最後伊呼籲講：「台語羅馬拼音符號若thang早一日標準化，對台語文推動kah發展e5幫贊足大e5,咱期待教育當局用正面、積極e5態度，一般社會大眾用開放、學習e5態度，認真來思考相關e5問題，hou7咱標準化e5目標早一日完成。」這是咱tioh8勇敢去面對e5現實問題。

再會！《台灣鳥仔詩歌》
真感謝蕭平治老師提供優美e5《台灣鳥仔詩歌》，hou7咱「蕃薯園」有光彩e5台灣味，ma7 tioh8感謝薛光雄先生kap李志忠先生，in ka7寶貴e5台灣鳥仔相片免費hou7咱使用。
Tui3「台灣公論報」/「蕃薯園」第1992/28期起到第2048/83期，總共50隻台灣鳥仔詩歌到chia一段結束，咱tioh8講「再會！」loh。
“Stream in the Desert”(華語翻譯做《荒漠甘泉》)是世界暢銷e5靈修冊，真che7華語版本，獨獨無台語版本。台灣教會公報社決定beh出版台語版，委託陳清俊先生翻譯做白話字，並託我ka7伊翻寫作漢羅。陳先生e5台語文墨水真飽，感謝伊同意將詩e5部分ti7「蕃薯園」發表，採用台英對照，tui3下期起連載，請大家來欣賞押韻台語詩e5 sui2。

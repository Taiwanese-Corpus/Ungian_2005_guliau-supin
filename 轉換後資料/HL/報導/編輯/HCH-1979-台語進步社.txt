台語進步社
李勤岸教授受聘來Harvard大學教台語了後，波士頓e5鄉親就真自然組成「台語進步社」(TPS, Taiwanese Progressive Society)，來學習台語kap探討拯救台語e5運動路線。
頂年去New Orleans 參加WUFI e5退修會(retreat)，當地e5鄉親有16位請教會e5牧師教台灣羅馬字，我kap in分享濟濟e5經驗，期待in成立「台語進步社」來推廣台語，ti7台灣公論報開闢(pit)「台語文專刊──蕃薯園」，就是呂世興兄hou7我e5 idea,伊講一句「tioh8喚起台美人來推動台語文運動」激勵我真濟構想。
前幾禮拜，真歡喜ui3 波士頓移居休士頓e5吳永仁兄夫婦來電，講休士頓鄉親beh開始台灣羅馬字e5研究，我就寄一寡教材hou7 in,我知永仁嫂(洪蜜姊)是一位真好e5台灣羅馬字教師。
最近koh ti7台語文網路 ( taigu@formosa.g <mailto:taigu@formosa.org )  知影陳龍潭博士(北美教授協會Houston分會會長)teh台語chhoe7教材，我隨時支援一寡資訊hou7伊，希望TPS_HOUSTON ma7 e7-tang3緊成立。
    各地方e5台灣人社團若有需要台語文方面e5資訊，請kap我聯絡。

保民主，愛和平，護台灣
  三二六是咱台灣koh再創造歷史e5大日子，百萬人民勇敢khia7出來向鴨霸e5中國chhiang3聲，向全世界宣告咱台灣人e5心聲，我有機會參與chit-e5盛舉，感覺tioh8做一個台灣人e5驕傲kap責任感。
  阿扁a2總統kap人民khia7作伙，雖然be7-tang3發表演說，但真情合唱「咱e5寶貝」，已經表達伊beh講e5話。其實我真驚伊演講，我驚伊koh用迫害台灣人母語e5北京語演講。
  Khah遺憾e5是主持人tiaN7-tiaN7用北京語來唱來賓e5名，聽tioh8真艱苦，「正名運動」kam2 m7是tioh8 ui3家己e5名開始？！

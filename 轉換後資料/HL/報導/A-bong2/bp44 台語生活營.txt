∮報馬a2 站
台語生活營
A-bong2
台語生活營是siaN2? 招1 tin7 高中生來chhit-tho5,ka7 in講台語真重要，ai3 好好a2 愛惜?
「愛惜」kam2 有法tou7 改變台語chit-ma2 giong7-beh hong5 teN7--死e5 狀況 ?
我認為，kan-taN 用「愛惜」無可能 ka7 這個giong7-beh死--去e5 語言救hou7 活--起-來!
台語生活營是beh解救台語性命e5 hiong5 步，ka7 beh死--去e5母語電hou7 活跳跳!
台語生活營ti7 chit-ma2 e5 社會內底，beh創造1個用台語做主體e5空間，tak8 個人ti7 chia long2 用母語建立ka-ti7 獨立e5 思考，用ka-ti7 e5 目chiu看世界、看社會。
Ti7 chia，tak8 個人koh ai3 思考: ka-ti7 khia7 ti7 社會kap國家(雖然講lan2 tng leh起國)e5 siaN2-mih位? Beh做siaN2-mih tai7-chi3?
上重要--e5,是去思考ka-ti7 存在e5 事實，chhoe7 著ka-ti7 是siaN2-mih人，續--落chiah koh用chiah-e5 物件tau3-tin7 創造ka-ti7 e5 世界。
等lan2 營隊e5 朋友建立ka-ti7 e5 主體意識了後，lan2 chiah tau3-tin7 來思考社會kap國家e5 問題，ham7 tak8-e5 理想e5 世界。
Ti7 chia，台語m7 是『異類』，ma7 m7 是『小眾』，tak8個人建立主體性，就是leh建立有意識e5 社會力。累積這款社會力是為著beh準備來面對台灣e5大危機(親像這遍大地動)。
Lan2 chiah-e5 人ti7 危機發生e5 時chun7,ai3 會sai2 真緊就ka7 beh崩--去e5 社會keng--起-來，hou7 台灣會sai2 真安全解決危機。
若是無發生危機，lan2 ma7 會sai2 改造社會bai2 e5 部份，hou7 美麗島真正美麗。
Lan2 是台灣社會真正e5主體!
Che就是台語生活營beh做--e5,lan2 ai3 用ka-ti7 e5 母語建立ka-ti7 e5 主體意識，chiaN5 做台灣e5 主體，建立lan2 ka-ti7 e5 國家!


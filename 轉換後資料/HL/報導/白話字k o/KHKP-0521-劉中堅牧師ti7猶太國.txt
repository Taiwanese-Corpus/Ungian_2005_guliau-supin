劉中堅牧師ti7猶太國
阮toa3 ti7埃及開羅(cairo) e5所在5日久。有peh ti7大金字塔e5尾溜，實在艱苦peh，總--是光景看真遠。也有去ti7博物館看這今年開著e5法老墓e5寶物真希罕；hit個金類算be7了。
Ti7 3月16號坐暗車去東北，到天光就到ti7迦撒 （就是早菲利士人e5城），也頂晡10點鐘上耶路撒冷。
因為現時有自動車，就旅行較利便。頭一日阮有看回回教e5大禮拜寺（Mosque of Omar）就是ti7往過聖殿e5地。也有去ti7猶太人哀哭所，in猶原teh哭本國所失落e5榮光，聽了實在可憐。耶路撒冷比海面懸2000尺，阮tui3 hia去ti7死海，比海面低1400尺，離25英哩。有過耶利哥，也看約旦河。Ti7死海洗浴；試看沈，be7沈，因為水hiah-nih8鹹！
隔日去ti7伯利恆；ti7路--nih8看見拉結e5墓。Ti7伯利恆有所掠做主出世e5馬槽，m7知是抑m7是。可惜hit所在tui3 ti7羅馬教佮希臘教譴損e5裝飾就攏失落hit e5本來e5面目。
轉來耶路撒冷就去迦拿山，chia因為有濟濟建築就oh得想像早日e5狀態。也有看畢士大e5池，佮hit 個掠做主舉十字架e5路 （ViaDolorosa）。 禮拜日去聖夢拜堂。這間雖然是圓圓e5真大間，iau2-ku2 ti7邊--仔有分幾若間，hou7天主、希臘、士利亞、埃及 （Coptic）Chiah e5基督教像一時隨e5做家己e5禮拜式！！真攪擾be7會chong3-giam5。也有英國e5警察teh守，驚了有相爭！
離開hia去北勢。ti7 下晝時經過撒馬利亞，也有lim雅各e5井e5水，真涼。有倚Ki5-li2-sim佮I2-pat e5山腳，也有去示劍（Nablus，這所在ti7近來e5地動有大損害）。Ti7-hia有古早撒馬利亞派e5老祭司，伊有將極早摩西五經e5文hou7阮看。koh過山就經過Ia5-su-liat8 e5平洋。Che是肥地，前boe7 bat看肥地ti7迦南！才到拿撒力；ti7 chia所受e5感觸oh得講。有thang看瑪利亞e5井，也有peh hit爿e5山。ti7 hia看見冊面所記e5光景就是咱聖道有出名e5所在。Ti7北爿離60英哩有赫文山蓋雪teh閃。
離拿撒力過迦拿城就e晡4點到迦利利海e5提比利亞，就是ti7海e5西南。這e5地方是真低，比海面低682尺。Ti7 主e5時希律An-the5-phaN3有伊e5王宮ti7 kin7-hu7 e5山邊；也有出名e5硫黃泉ti7-hia。現時蘇格蘭e5長老教有設醫館抵ti7海墘，阮有toa3 ti7-hia佮宋姑娘（Hazel就是He-su3)做夥。阮tui3 hia坐船-仔ti7海面也有去迦伯廊。koh不時teh看hit e5玉山赫文。可惜時間真迫，就beh liam5-piN轉去地中海邊ai3過禮拜日ti7迦蜜山。（頂面跡e5是tui3劉牧師e5批譯--e5。連牧師也佮伊去）
(台灣教會報第521卷，1928年8月)

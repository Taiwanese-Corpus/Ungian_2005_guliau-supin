
和約e5條款
中日所立e5和約hiah e5條款已經有印ti7阮e5新聞報；今m7 免攏總翻譯，kan-ta摘出逐條e5大略來印ti7下底：
1.高麗國thang自由，m7 免koh進貢中國。 
2.遼東beh 割一塊hou7日本。[後來這款是免。]      
台灣著hou7伊。      
澎湖著hou7伊。
3.兩爿著派人去分別界址。
4.中國著賠銀兩萬萬兩。[因為遼東無hou7伊，加貼一萬萬兩。]著做8 pang 繳清楚，頭pang 限 6月日著繳 5000萬，二pang koh 6月日koh繳 5000萬。其餘分做 6 pang 交，一年koh繳一koe3。停到6月了後所未交e5銀攏著算利息hou7 in,每年一百箍beh 生 5箍利。3年內，若會tit交清楚in 就m7 收利，連代先提e5利錢也beh 提出來還。
5.台灣kap澎湖e5百姓若beh 離開搬過別位企，in thang賣in e5田園厝宅做in 去，限兩年內hou7人發落，到兩年滿iau2 toa3 teh--e5是出在日本人beh 掠做in e5百姓抑無。和約kham3 印明白兩國beh 差官員來台灣交盤，限兩月日內著交in e5手。 
6.這款攏是講起做生理e5事，m7 免翻譯。從中有加設 4位thang做通商e5租界，就是湖北e5沙市，四川e5重慶，江蘇e5蘇州，浙江e5杭州。
7.限 3月日日本著退兵離開中國。
8.獨獨威海衛thang hou7日本兵toa3 hia守候，看有照約無。到頭二pang e5銀繳過了，威海衛也著還中國。其餘未還e5銀中國著甘願將海關e5款做準當。設使be7 tit好勢，日本兵著tiam3 威海衛，等到攏交清楚，才倒--去。 
9.兩爿所掠e5兵大家著獻還；中國也be7 使tit辦in e5罪。另外hiah e5所掠著人講是細作抑是為日本e5人攏著解放無辦罪。
10.約立好後來無koh再戰。
11.中國kap日本e5皇帝著允准和約，到光緒 21年 4月 14，就是明治 28年 5月初 8，兩爿e5大官著提來煙臺對換。                                   
(台南府城教會報第122卷，1895年4月) 
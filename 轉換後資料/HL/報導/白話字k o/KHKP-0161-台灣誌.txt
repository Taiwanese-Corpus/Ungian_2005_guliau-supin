  
台灣誌
自台灣歸日本版圖了後，有改換濟濟項，親像縣份e5界限，設辦務署kap kap批局，攏有要緊e5權係，咱應該著相熟，逐項會利便m7免費氣。
論早前e5縣份，卻有苗栗、彰化、雲林、安平kap恆春；今hiah e5名做縣無bo5 teh用。新設e5 縣廳有排列ti7下底；總是所記e5里份攏是照日本e5路程來記。Lin2學物e5學生若ai3科考，著知日本直行e5一里tu2清國e5六里連780步e5額；日本四方e5一里tu2清國e5 46.24四方里e5額。   
1.台北縣。縣廳設ti7台北城內，就是總督住ti7 hia統轄全台e5政事；Iau2 ku2照hit tah e5地理另外有分設基隆kap淡水e5支廳。台北縣東西長約有 16里，南北17里；闊是差不多273 e5 四方里。縣內街kap庄社e5額合共1437個，口灶約有7，8812，頭嘴 有49， 6468人。總共有保里14 個；辦務署13 e5個。
2.新竹縣。官廳設ti7竹塹城內；東西e5界限15里；南北20里；闊330 e5四方里。北界是台北縣，南界是台中縣；na7 si7東爿有大山thong2起做界限。西方一片e5平埔一直到海。縣內街kap庄社e5額合共1145個；口灶有8，3768個；頭嘴 2，71505人；保里 6個；辦務署11 個。
3.台中縣。台中縣廳ti7 舊時e5台灣府城內。ti7-hia起頭有設二個支廳tiam3彰化kap埔里社，今已經廢無。界限內，東西23里；南北15里；四圍闊345 e5四方里。西方隔海kap清國e5泉州遠遠相對面。東方一段腳脊大山。看hit-e5地e5四面彷彿親像新竹縣。伊e5街kap庄社e5賬額１有1304 個；口灶1，3429個e5;頭嘴49，0465人；保里26個；辦務署15位。
4.嘉義縣。嘉義縣廳ti7嘉義城內；掌管東西23里；南北18里；地面415個四方里；比台東縣較小；m7 ku2 伊e5百姓到hiah濟，是做全台逐縣e5頭目。伊e5街kap庄社e5賬額有1959 個；口灶12，0787個；頭嘴53，5763人；保里26個；辦務署14位。早前縣廳e5名是諸羅山，因為有功清國e5皇帝換做嘉義。
5.台南縣。縣廳ti7臺南府城內；管轄東西15里；南北8里；地面有120個四方里。伊e5街kap庄社有892個；口灶4，8119個；頭嘴19，6169人；保里40個；辦務署 6位。2、300年前，在台南城e5地，有這個小可蕃社名叫沙甘；tui3鄭國姓來了後，hit e5名換做赤崁；台灣島歸清國e5時，ti7 hia有建置臺灣府城，到劉欽差e5手，hit e5地號koh換做台南府城。
6.鳳山縣。縣廳ti7 埤頭城內。東西e5界限15里；南北22里；地面共有330 e5四方里，略仔若親像三角尖e5款。伊e5街kap庄社e5賬額有1817個；口灶有7，5053個；頭嘴40，5800人；保里43個；辦務署11位。署縣內另外有一塊海嶼仔號做小硫球，是kap東港e5港口略仔相對面。
7.台東縣。除出北方e5宜蘭廳，南方e5鳳山線所屬e5地，攏是台東縣管轄e5。伊東西e5界縣是18里；南北62里；地面1116四方里e5大。論伊e5保里，街kap庄社e5額，會tit thang知道詳細；因為界限內有高山險嶺較濟是生番teh住；獨獨南方卑南e5地較平坦na7-tiaN7。台東縣人家e5賬額約有1，4000個；頭嘴差不多7，0000人。辦務署iau2-boe7定著，是照地理e5利便來設。看人家e5濟少，現今已經有3位。
8.宜蘭廳。在台灣圖e5東北爿。東西e5界限6里；南北11里；地面不過33個四方闊。伊e5街kap庄社有278個；口灶2，1464個；頭嘴11，4095人；保里12個；辦務署4位。另外有海嶼仔ti7東爿洋，名叫龜山。宜蘭地早e5時番名就是Kabalan，後來漢人換做蛤仔難。
9.澎湖廳。民政廳設ti7 馬公城。管轄e5鄉里合共94個；口灶8945個；頭嘴4，9450人；辦務署有5位。照清國e5官teh查彭湖廳有72庄，33個海嶼，m7 ku2 hiah e5海嶼約有12個無人住。現時日本官teh設法beh ti7 Ka-poa3-su7起燈樓，因為倚hit tah常常有打破船e5事。頂面所記--e5無講起生番社kap伊e5人額，總是近來日本人略a2有查。伊講in本地番e5人額就是：─查埔--e5 3，6272；查某--e5 3，2576；合共6，8848人。
An2-ni，照日本官造e5加合，通台灣島嶼有269，3263人teh住。若是生番e5無算在內，有8926街市kap庄社。今這下底是排列通臺灣屬有寄批、包、銀單、以及電報e5局，利便thang出在人去寄。論批，若是2錢內重--e5,也值2 chiam e5 郵票，就會得到台灣各批局界管e5所在。Beh寄小包、銀單、電報，ti7 這無位thang詳細講，kiam2 chhai2後張e5報thang接續來記。
Tai5-pak-koan7:─
縣城內 ... ... ... ... ... Taihoku
大稻庭 ... ... ... ... ... .Titokei
淡水 ... ... ... ... ... ... ...Tansui
水轉腳１ ... ... ... ... ...Suihenkiyaku
頂雙溪 ... ... ... ... Chosokei
基隆 ... ... ... ... ... ... ... Kiirun
金包里２... ... ... ... ... ...Kimpori
桃仔園 ... ... ... ... ... ... Toshiyen 
大嵙ham73... ... ... ... ... Taikokan
新竹縣：─
縣城內 ... ... ... ... ... ...Shinchiku
苗栗 ... ... ... ... ... ... ... .Biorotsu
後龍 ... ... ... ... ... ... ... ..Koro
大甲 ... ... ... ... ... ... ... ...Taiko
台中縣：─
縣城內... ... ... ... ... ... ... ...Taichiu
彰化 ... ... ... ... ... ... ... ... Shoka
鹿港 ... ... ... ... ... ... ... ...Kokho
葫蘆敦 ... ... ... ... ... ... ... ... .Koroton
東勢角... ... ... ... ... ... ... ...Taikaku
北斗 ... ... ... ... ... ... ... ...Hokuto
林杞埔１... ... ... ... ... ... ... ... Kinkiho
埔里社 ... ... ... ... ... ... ... ... Horisha
雲林 ... ... ... ... ... ... ... ... ..Unrin
嘉義縣：─
縣城內 ... ... ... ... ... ... ... ...Kagee
北港... ... ... ... ... ... ... ...Hokho
朴仔腳... ... ... ... ... ... ... ...Bokushikiyaku
新營庄 ... ... ... ... ... ... ... ....Shinyeisho
曾文溪 ... ... ... ... ... ... ... ... ..Sobunkei
台南縣：─
縣城內 i8 i8 i8 i8 i8 Tainan
安平 i8 i8 i8 i8 i8 i8 Anping
鳳山縣：─
縣城內 ... ... ... ... ... ... ... ... ..Hongan
阿公店 ... ... ... ... ... ... ... ...Akoten
蕃薯寮... ... ... ... ... ... ... ... ..Banshorio
打狗... ... ... ... ... ... ... ...Takau
東港... ... ... ... ... ... ... .....Toko
枋寮... ... ... ... ... ... ... ...Borio
恆春 ... ... ... ... ... ... ... ... Koshun
台東縣：─
縣城內... ... ... ... ... ... ... ...Taito
宜蘭廳：─
城內... ... ... ... ... ... ... ... Giran
蘇澳... ... ... ... ... ... ... ...Soo
澎湖廳：─
城內.. ... ... ... ... ... ... ..Bokoto
(台南府城教會報第161卷，1898年8月)  

 
Bunun聖經翻譯e5經過
胡文池
Bunun是tiam3 ti7台灣山地e5一族，原早 ti7 新高山e5附近，現在遷徙到台中、高雄、花蓮、台東e5山地。In是文化最低e5人，到3年前無有入中等學校e5 人。In雖然會講日本話，總--是be7曉讀日本話e5聖經到明白。若ai3引chhoa7 這款e5人來信主，著ai3用聖經來翻譯做in e5話，koh用甚mih來hou7 in企在ti7四正e5信仰。所以ti7三年前，山地宣道會長孫雅各牧師，用這個翻譯Bunun聖經e5工交代我e5時，我隨時歡喜承受，總--是一方面也驚了擔當這個工boe7起。這tiap8 簡單報告hit-e5經過hou7 lin2知。
一、準備
1947年e5 9--月，我有tui3大甲教會來關山。因為chia有真濟Bunun，一爿也thang 幫贊無牧者e5教會。我起先要緊e5工是研究Bunun e5話。Chia u7 tu2著3項e5困難。
（1）就是當時咱無有Bunun e5 信徒，koh 台東縣長m7准咱入山傳道，所以無機會thang kap in接觸講話。
（2）是ai3倩tu2好會教話e5先生真oh。因為in攏是無學問e5人，家己會曉講話，beh教--人就boe7會。所以兩年久有換真濟e5先生。
（3）是因為in無家己e5字，所以無有標準e5話，致到逐個番社e5話有精差，這個先生kap別個先生所教--e5,常常無像。
二、制定Bunun e5字
我研究話e5時就知in e5話有分兩款（Take Bunowad kap Bubukun），in e5人口是無濟，設使若著翻譯做兩款e5聖經，che是真困難e5事。到尾我有發見著這兩款e5話有一定e5規則teh變。An2-ni 我就用19個羅馬字來寫in e5攏總e5話。我起先用謄寫版印字母hou7 in讀，後--來就用活版印字母。這個有成功e5時，我才小可有安心kap歡喜。因為若無in e5 字，就boe7會翻譯in e5聖經。
Koh in e5故事有講，in古早有in e5字，是洪水泛濫e5時，字煞hou7伊流--去，致到今仔日續無。An2-ni in m7甘無字，是有ai3字。所以若用in e5字來教--in，in自然真ai3,an2-ni thang 做傳道好e5機會。有一個Ko-no-hong e5 村長，因為ai3學字，來赴講習會，有變熱心e5信徒。第一gau5讀--e5,兩點鐘就會曉讀19字e5 羅馬字。
我知in e5洪水e5故事有m7著，所以我就用in e5字印這本「Na2-a e5大水」 hou7 in讀。（未完 ）
（台灣教會公報743卷，1950年11月）
 
「老母e5日」e5 由來
陳金然
Ti7美國e5東爿海墘，?????（Virginia）州 e5草地，有一個細細e5鄉社叫做?????—（Webster），有一個熱心信主e5婦人人，名叫??????。Ti7 教會做主日學e5 教員26年久，有一個禮拜日teh 教十條誡，tu2 teh說明第5誡，就是著敬你e5 父母e5教示，特別講起老母e5疼怎樣e5大，續講：「向望ti7 lin2中間，有甚mih 人會thang想出好e5方法，thang hou7 現代e5人，tui3 chiah大e5疼，tui3心底表出感謝。」 Tu2好伊e5查某子???也ti7這班teh做學生，總--是無偌久，??????夫人煞死--去。但[tan7]是???將老母所講hit句話記tiau5-tiau5。後--來in e5教會hiah-e5婦人人，用心計較為著??????夫人開一個追悼會，hit時???感念老母e5 話，為著數念老母hiah大e5恩愛，就用一箱e5剪絨花來送hit-e5追悼會。Che就是現今ti7老母日，用剪絨花e5原因，也hit日出席ti7這個追悼會e5眾婦人人，攏感激hit日e5大福氣，就同心議決逐年著開這個追悼會，以外e5教會也用同一樣e5心，年年開這款e5追悼會。???kok kap hit-e5出名e5??—?—?參詳，得著伊e5 贊成，用5月e5第2禮拜日ti7 ??—?—?e5大間店來開這個紀念會，che就是老母日e5起源，也????????e5新聞非常贊成這個紀念會，大大替伊宣傳，所以逐所在e5教會攏照這個款teh舉行老母e5日。???koh出力運動，ai3 hou7 這個日變做國際e5紀念日，也伊有兩項e5目的：— 
1）	因為beh加添家庭e5幸福，就著盡力動員國家、團体、教[kau3]會、主日學、個人kap社會，hou7 in自覺個人e5責任是ai3 hou7家庭e5德行koh較高尚，就是hou7家庭na2有家庭的、宗教的、國家的e5進步，總講是著將這個老母日，hou7伊成做全人類實在幸福e5日，就是查甫、婦人、囡仔，ti7心內、ti7生活做伊個人e5日。
2）組[chou]織協會，鼓舞hou7這個老母日做世界的e5紀念日。
到1941年美國國會議決，定5月第2禮拜日做國際老母日。Ti7這個禮拜日舉行特別e5紀念禮拜，數念父母e5疼痛無比，也用剪花pin2  ti7胸前來做紀念。白花是表明老母已經離開世間；紅花是老母iau2 ti7--leh。這款e5運動，無偌久就曠闊到歐洲逐國，到亞西亞洲、阿非利加洲，到ti7地極；攏守來數念父母e5恩。		
（台灣教會公報752 卷，1950年11月）
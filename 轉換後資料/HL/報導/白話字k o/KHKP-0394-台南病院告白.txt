
 
台南病院告白
戴仁壽
前--月日有講咱台南醫館e5學生煞工 m7 koh做。阮beh趁這個機會設新e5法度。醫生館算m7是醫學校。人若beh做醫生著經過政府e5醫學校。總是咱有好機會thang教看護婦。也這號e5工較合ti7婦人人，in e5款式是較慈心，較斟酌看護病人。後來阮beh將台南看護婦，做看護患者，男女攏有，親像日本抑是英國相像 e5法度。向望祖家e5宣教師會派1、2個看護婦來鬥設一間看護學校。
Hit-tiap8 beh先教看護學，親像記所備辦hit本冊「內外科看護學」。 這本是用白話字來印； 內面m7 若講起看護學、解剖學、生理學，普通e5醫學也有記teh。讀差不多三年會卒業。後--來加一年beh續教助產學。鄙人teh備辦一本冊助產學。Beh印白話字。也beh用真濟圖表明所beh講e5事。向望後來咱e5姊妹會得著真濟利益；m7 但若利益ti7家治，也利益ti7厝邊，利益ti7教會。
阮這tiap8 ai3 liam5-piN koh接納6個人做看護婦。Ai3甚mih等號e5人？ 著有學問。若經過公學校，女學校較好；白話字著會曉讀，koh會曉寫。著已經入教會，抑是不止致意ai3聽道理。著溫柔無貧憚，gau5疼痛破病人。身體著勇健。年歲tui3 18至25歲。
若做看護婦著學三年，讀冊，考冊，若考著beh將卒業證書hou7 in。
做看護婦m7 thang想ai3 beh趁錢，總是beh ti7 chia講 ti7醫館內e5時in e5薪金是怎樣。taN-chiah 入e5時頭一年一--月日兩箍半，食醫館；這個錢beh下in e5手，做雜事e5路用。 第2年一--月日三3，第3年4箍，第4年5箍。看護婦若tiam3醫館較久，伊e5薪金hit時陣beh koh打算。teh入e5時猶原beh hou7 in三su 醫館內所beh穿e5衫褲，koh 5、6領裙--仔。若有甚mih代誌無明白請大家來chhoe7醫生娘，抑是醫生，in歡喜講明。
這tiap8看護婦iau2-boe7夠額thang看護礁晡人間，總是後來若設好勢hiah-- e5間猶原beh koh開。有一款男患者e5病hou7看護婦來替in設法較m7好勢；beh請2個較中年 e5查甫人來做這號工較合宜。這tiap8 teh接納婦人人kap囡仔，查甫囡仔準tui3十 歲以下才thang入來醫治。
看護婦所beh學e5事：是普通看護學、製藥、拆藥、料理手術室、消毒法、淡薄細菌學、助產學，跡e5事。
後--月日 e5報beh講起看護 e5這是怎樣，有甚mih利益titeh7,m7是下賤e5工，是尊貴e5工，不止有路用，thang報揚咱e5救主基督e5道理。

(台灣教會報第394卷，1918年1月) 
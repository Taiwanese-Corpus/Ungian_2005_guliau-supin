∮人權交流道
Sweden 13歲到18歲gin2-a2 e5權利教育(之6)
黃晴美 


學校e5 目的（條文第29條）
學校e5 教育目標應該是：
a.Hou7學生有機會用i ka-ti7 e5 方式、ka-ti7 e5能力去發展。
b.教學生去尊重人權、自由kap 聯合國e5 原則。
c.Hou7學生對ka-ti7 e5 文化特色、語言kap 價值觀koh-khah尊重，同時也e7去尊重其他無siang5 e5 文化。
d.栽培學生成年以後做1個toa3 ti7自由社會koh e7負責任e5 公民。Chit個社會充滿了解、和平、容允、男女平等、族群saN thiaN3。  
e.教育學生愛護、照顧自然kap 環境。
（圖頂面e5 字：討論；a/學生e5 權利；b/教師e5 權利）
保留ka-ti7文化生活e5 權利（條文第30條）
Ka-ti7 e5語言、文化iah是宗教kap國內大多數人民無kang5 e5 gin2-a2 kap 少年人ham7 in e5 族人tioh8-ai3有權利保留in ka-ti7 e5 文化生活。In ma7有權利照in e5 宗教去生活，koh講in ka-ti7 e5語言。
 

Hioh-khun3 kap有eng5工e5 權利（條文第31條）
1.所有gin2-a2 kap少年人long2有權利hioh-khun3、有eng5工去chhit-tho5,去做適合in年歲e5 活動。In ma7有權利自由去參加文化kap 藝術活動。
2.政府tioh8-ai3盡力hou7 tak8-e5 有peN5大e5 機會去參加文化、hioh-khun3 kap chhit-tho5 e5 活動。 
 

E7傷害身體e5 工作kap 剝削（條文第32、34、36條）
   1.Gin2-a2 kap 少年人be7得hong5 強迫去做e7傷害in e5 健康iah是心智發展e5 工作。應該訂chit8-koa2條文規定各種工作e5 年歲限制iah工作時間e5 限制。
   2.Gin2-a2 kap 少年人be7得hong5利用去做幼妓，iah是hong5強迫去參與其他kap性有關係e5 tai7-chi3。色情e5 報紙、雜誌ma7 be7得利用gin2-a2 kap 少年人去than3 錢。
   3.政府ma7 tioh8保護gin2-a2 kap 少年人，hou7 in be7 ti7任何狀況下hong5利用iah受著傷害。
 

毒品（條文第33條）
   政府應該用各種適當e5 方式保護gin2-a2 kap 少年人，hou7 in be7去食毒。In ma7 be7得hou7人利用去生產iah買賣毒品。
【後期繼續】

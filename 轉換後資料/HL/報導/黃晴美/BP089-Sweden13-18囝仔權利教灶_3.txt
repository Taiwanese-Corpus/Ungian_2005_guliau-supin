Sweden 13歲到18歲gin2-a2 e5權利教育之3
黃晴美

活e5 權利（條文第6條）
所有e5 gin2-a2 kap少年人long2有當然e5「性命」權利。政府tioh8-ai3盡全力去保障in chit個活e5 權利、成長e5 權利，koh有進步e5 權利。



姓名kap 身份e5 權利（條文第7、8條）
1.Gin2-a2出世tioh8-ai3隨去登記戶口，i 有權利得著1 個名kap 國籍。儘量ai3 hou7 gin2-a2知iaN2 i e5 pe7母是siaN2人，gin2-a2儘量ai3 hou7 ka-ti7 e5 pe7母照顧。
2.無人e7得ka7 gin2-a2 kap 少年人e5 身份theh8掉。
（圖頂e5 字~~名：Adam。老母：Maria Cortez。老pe7:Anders Berg）



Gin2-a2 kap pe7 母（條文第9、10、11條）
1.Be7得ka7 gin2-a2 kap i e5 pe7母拆分開，除非pe7母2人本來to7分開toa3，iah是有充分考慮、試驗以後，判斷an2-ne做是為著gin2-a2 上大e5 利益。
2.Gin2-a2若chun2 kap pe7母分開toa3，to7算講pe7母其中1人toa3 ti7別個國家，gin2-a2 ma7有權利kap pe7母2人tiaN7-tiaN7見面，thang建立親近e5關係。
3.若chun2 pe7母其中1人iah是2人因為坐監、hong5趕出國外iah是死--去，soah tioh8 kap gin2-a2分開，gin2-a2有權利知iaN2分開e5 原因。
4.若chun2 gin2-a2 iah是pe7母無同意，be7得ka7 gin2-a2強迫chhoa7走iah是ka7 i扣留ti7外國。














Gin2-a2有言論、思想kap 宗教信仰e5 自由（條文第12、13、14條）
 1.Gin2-a2 kap 少年人有權利ka7 ka-ti7 e5看法講--出-來。Kap in本身有關係e5 看法tioh8-ai3受注重。
2.Gin2-a2 kap 少年人應該有發表言論e5 自由，換1句話講，in有權利去接收kap 傳送各種e5 資訊kap 想法。若be7去吵--著iah是傷著別人e5 時，in ma7有權利利用讀、寫、畫kap 唱iah是其他e5 方式發表ka-ti7 e5 看法。
3.Gin2-a2 kap 少年人e5 想法、良心kap宗教信仰ai3受著尊重。















參加團體組織e5 權利（條文第15條）
Gin2-a2 kap 少年人有權利去發動、組成團體，ma7有權利去加入團體，參加和平e5 聚會。Chit-koa2團體kap 聚會be7得去侵犯別人e5 自由kap 權利。
（圖頂e5 字~~會規：1. Goan2 beh爭取1 個koh-khah好e5 學校環境。2.所有e5 會員long2有權利訂規定。3.Goan2 tak8個月開會2 pian3。）
【後期繼續】

？？





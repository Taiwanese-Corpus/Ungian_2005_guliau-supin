A-lan5
Toath7aulian5

#A-lan5 kap i e5姊妹a2伴

大學聯考chhim2考soah, A-lan5隨kap Siu3-bi2 ham7 Ka-bun5 chit 2 e5姊妹a2伴sio招去海邊a2 sng2水, 想beh好好a2放鬆--1-e7, 3冬來, 特別是高3 chit段時間, 為tioh8 beh拚聯考, e7-sai2講除去厝--nih kap學校, 無其他所在thang去, tak8工縛ti7冊堆內底, 無起siau2 ma7 e7 phoa3病, taN, 總算考soah--a, e7-tang3 thau2 1口氣--a.

今a2日e5日頭不止a2 me2, 太平洋hou7日頭光chhio7 kah烏金烏金, 青翠e5海岸山脈khia7 ti7邊--a2. E-pou時a2, be7-chio2人來ti7海kiN5 sng2水khioh石頭, 邊--a2兼做chhah車用e5廣場, 有賣枝a2冰, 烏輪kap烘ian-chhian5 e5擔a2; 頭前海面看e7 tioh8 10外隻漁船a2 tng teh收網a2, 有e5 kha手khah me2--e5, 已經tng2來ti7海kiN5 ka7 liah8--tioh8 e5魚a2裝箱, toa3附近e5人e7直接ti7 chia買魚a2.

「Aih~ au 3冬to7為tioh8今a2日, 總算結束--a.」A-lan5 thou2 1口氣, be7-su beh ka7 chit 3冬e5鬱卒借chit口氣cho3-hoe2 thau2放--出-來.

「想be7到有iaN2結束--a neh, 感覺ka2-na2有siaN2-mih mih8件ui3身軀內底無--去.」Siu3-bi2接續A-lan5 e5話尾講--落-去.

「Aih--ioh~ lin2想想hiah che7 beh chhong3-a2? 重要--e5是koh來e7-sai2好好a2 siau2--1-e7-a, ka7 chit 3冬無sng2--tioh8-e5 long2補補--tng2-來.」Ka-bun5等chit工等chiok久--a, 對i chit種be7愛讀冊e5人來講, nge7 hong5押leh考大學是siong7艱苦e5 tai7-chi3.

「人e5腹tou2 teh叫--a-lah, lan2來去食魚a2好--無?」A-lan5 e5 cheng2頭a2 ki2 tui3漁船a2靠岸e5所在, i e5腹tou2 ui3頭tu2-a2 to7一直teh叫--a.

「Iau鬼gin2-a2看人liah8魚tng2--來to7 teh流嘴noa7--a houNh.」Tu2-chiah sng2水sng2 beh 2點鐘久, Siu3-bi2 tng teh giau疑今a2日A-lan5 nah e7 chiah堪得iau, A-lan5隨to7開嘴討食--a.

「聽li2 an2-ne講, goa2 e5腹tou2 ma7 teh叫--a, Siu3-bi2, lan2來看Hok伯--a2今a2日有liah8 tioh8 siaN2-mih魚a2.」Ka-bun5 khia7--起-來, kap A-lan5 Siu3-bi2走去chhoe7 Hok伯--a2.

Hok伯--a2 kap Siu3-bi2 in老pe7是換帖--e5, 2家伙a2比kang7家族a2 koh khah親, Siu3-bi2 in老pe7 chhiang5-chai7 kap Hok伯--a2 cho3-hoe2出海liah8魚. 前kui2工Siu3-bi2 in老pe7受傷, 到taN koh be7-tang3出海, Hok伯--a2 tak8工long2 e7叫in hau7生liah8 kui2尾魚a2去Siu3-bi2 in tau.

「EN5~ hit e5 kam2 m7-si7 A-sau2? Siu3-bi2, li2 e5 a-na2-tah teh等--li2 neh.」A-lan5看A-sau2 ui3頭前行--過-來, liah8 tioh8機會ka7 Siu3-bi2 khoe.

Siu3-bi2 ka7 A-lan5 gin5:「SiaN2-mih a-na2-tah, li2無想beh食魚a2--a houNh?」

「Lan2 beh食人a-na2-tah e5魚a2 tioh8-ai3 khah pa-kiat--e5-lah.」Ka-bun5大聲笑--出-來, na2笑na2離Siu3-bi2 hng7-hng7, 若無, 等--leh hou7 i bok--tioh8 to7知疼.

A-sau2是Hok伯--a2 e5大han3 hau7生, pian7若學校放假to7 toe3 Hok伯--a2出海liah8魚, i kap A-lan5 in kang7屆, 今a2日kang7款tu2考soah, e-pou to7來chia ka7 in老pe7 tau3-saN-kang7. 本底i對Siu3-bi2 kan-taN是像兄妹a2 e5感情, 到in升3年a2, tak8工放學了後sio招去圖書館讀冊, cho3-hoe2 e5時間che7--a, 講e5話題ma7 toe3 leh增加, 特別是tng teh準備考試, 心肝頭e5壓力若是邊--a2有人thang講, 總--是khah輕鬆, 時間久--來, A-sau2對Siu3-bi2 e5感情ma7放ju2重, 同學看in tak8日做伴tng2厝, 2家伙a2 koh hiah親--tioh8, 當然ma7 ka7 in 2 e5 sak做堆. A-lan5 kap Ka-bun5知iaN2 A-sau2對Siu3-bi2有意思, 想beh jiok--i, long2 e7替A-sau2製造機會.

「Siu3-bi2, A-lan5, Ka-bun5, lin2來海kiN5-a2 chhit-tho5--ou?」A-sau2看tioh8 Siu3-bi2, 目chiu long2金--起-來-a.

「A-sau2, goan2 A-bi2公主想beh食魚--lah, lin2今a2日kam2有liah8 tioh8 siaN2-mih魚a2?」A-lan5搶ti7 Siu3-bi2開嘴chin3前先講.

Siu3-bi2是在地e5 Pangcah, 母語聽是iau2聽有, m7-koh無siaN2 e7-hiau2講, A-lan5 kap Ka-bun5有tang時a2 long2叫i A-bi2公主. Siu3-bi2 in老pe7 kap Hok伯--a2是換帖e5關係, 2家往來long2是講Ho7-lo2話, m7-chiah Siu3-bi2 Ho7-lo2話ma7講kah不止a2 lian3-tng2, kap A-lan5 Ka-bun5 in ma7 khah chiap8講Ho7-lo2話.

「Oeh~ m7知是siang2看人漁船a2 liah8魚tng2--來, 腹tou2 to7開始teh叫--e5 houNh? A-sau2, 是chit 2隻teh流嘴noa7--lah.」Siu3-bi2 chhun手liam3 A-lan5 e5嘴phoe2, 暗示i m7-thang koh ou-peh8講話.

「Hah...hah...A-lan5 kap Ka-bun5已經hou7 li2教kah變食魚專家--a. Goan2 a-pa有留chit8-koa2 ian-a2魚, e7-sai2 theh8來烘.」A-sau2招in 3 e5留ti7海邊a2烘魚a2, 趁tu2考soah, A-sau2 ma7想beh hioh喘--1-e7. In 4 e5人行oa2 Hok伯--a2 hia.

「Pa5-a2, goan2想beh來烘ian-a2魚, 暗時goa2 to7無beh tng2厝食飯--a-ou.」A-sau2 na2 kap in老pe7講話, na2 ui3桶a2底ka7 ian-a2魚liah8出來thai5.

「A伯, 看--起-來今a2日e5收成be7-bai2--ou.」Siu3-bi2 ka7 Hok伯--a2 aisatchuh.

「A-bi2--ou, ah考kah an2-choaN2?」Hok伯--a2笑笑看Siu3-bi2 in, i對Siu3-bi2 to7 na2像對ka-ti7 e5 cha-bou2-kiaN2 kang7款.

「A伯, Siu3-bi2 i無問題--lah! 一定e7 tiau5--e5-lah!」A-lan5替Siu3-bi2應, 講實在--e5, Siu3-bi2 e5成績一直long2 be7-bai2.

「Tioh8--lah! A伯, 安--lah! 師院應該無問題......, goa2是講Siu3-bi2--lah, li2 ma7知iaN2 goa2 to khah be7愛讀冊, 若有1間學校e7-sai2 hou7 goa2讀, goa2對goan2 pa5--a2 to7交帶e7過--a.」Ka-bun5 phaiN2-se3 phaiN2-se3 an2-ne講, 若hou7 in老pe7聽--tioh8, i to7討皮疼--a.

「Iau2 m7知--leh, ai3等放榜chiah知iaN2--lah. A伯, 等--leh beh cho3-hoe2烘魚a2--無?」Siu3-bi2講soah, kap A-lan5 Ka-bun5行過去ka7 Hok伯--a2 tau3-saN-kang7.

「Lin2少年--e5烘to7好, goa2老歲a2 koh teh kap lin2 tau3鬧熱? Goa2等--leh ka7魚a2載去市場了後, beh去chhoe7 lin2老pe7, goa2看i hioh chiah久, 連an2-choaN2 liah8魚ma7 be7記--a.」

Hok伯--a2自底是屏東人, 少年時chun7 chhiang5-chai7來花蓮liah8魚, si7大人過身了後, to7搬過來花蓮toa3, kap Siu3-bi2 in老pe7 to7是ui3少年時liah8魚熟sai7到taN--e5, A-sau2是ti7花蓮chia出世--e5, 外ma2是Pangcah, 算--起-來A-sau2 ma7有1/4 Pangcah e5血統, A-sau2 chit e5名to7是in a-ma2號--e5.

「A-sau2, goa2先去市場, chia iau2有chit8-koa2蝦a2, cho3-hoe2烘烘--leh, lin2 m7-theng sng2到siuN oaN3--ou.」Hok伯--a2 ka7 ke-si收收--leh, to7載魚a2去市場賣--a.

「Siu3-bi2, A-sau2, goan2先去kam2-a2店買涼--e5, lin2先起火--ou.」A-lan5 ham7 Ka-bun5 ka7 Siu3-bi2 sai2 1 e7目尾, to7走kah無看見影--a.

Theng3候A-lan5 ham7 Ka-bun5 ka7涼--e5買--tng2-來, Siu3-bi2 kap A-sau2已經ka7火起好teh烘--a.

「熱--人ti7海kiN5-a2烘肉siong7爽--lah」A-sau2 ka-ti7講kah chiok爽--e5. Siu3-bi2隨ka7 i潑冷水:「Lan2 nah有烘肉? 是烘魚a2好--無!」

「Aih--ioh, 差無joa7 che7--lah, li2看A-lan5 e5嘴noa7流kah kui塗kha--a.」Ka-bun5假iaN2 chhun手beh sin5 A-lan5 e5嘴noa7, soah hou7 A-lan5 phah--tng2-去.

「是講人boai3 hou7 cha-bou2 gin2-a2起lih漁船a2頂, 無, goa2有iaN2 chiok想beh kap li2 kang7款出海看mai7--leh, ka2-na2 be7-bai2 sng2 houNh?」A-lan5對A-sau2 an2-ne講.

Siu3-bi2 ka7 A-lan5 thuh臭講:「拜託--e5, li2連坐公車to e7 hin5 e5人, koh講beh toe3人出海liah8魚, li2 ma7『幫幫忙』, goa2看到時連膽汁to無夠li2吐--ou.」

「人講ian-a2魚是san3-chiah8人teh食--e5, m7-koh goa2 iau2是siong7 kah意食ian-a2魚, 特別是tu2 liah8--tioh8 e5 ian-a2魚, 有chhiN, 氣味koh chan2.」A-sau2 na2烘na2講, ian-a2魚一般人講是khah臭賤e5魚a2, m7-koh若e7-hiau2食魚--e5, to7 be7 an2-ne講--a.

4 e5人na2話仙na2 chhng2魚a2, 1桶ian-a2魚kap蝦a2, 無3點鐘久to7食kah清khi3 tang-tang--a, A-lan5, Siu3-bi2, Ka-bun5 kap A-sau2 to2 ti7沙埔頂koan5看天頂e5月娘, 飛leng5機不時ui3 in頭殼頂飛--過, 各人tng2去到厝, ma7 10點外--a.

等待放榜e5日子, A-lan5 ka7厝--nih tau3 choh田; Ka-bun5 ti7 1間咖啡店做part-time; Siu3-bi2 tng2去Widi部落, kap chit8-koa2出外讀冊放假tng2--來e5少年人, chhoa7部落內底e5 gin2-a2讀冊. 人講e5「後山」chiah-e5部落, 資源kap資訊iau2是kap都市be7比--得, 部落內底意識tioh8 chit e5問題ju2來ju2嚴重, to7招部落內底e5少年--e5, 利用熱--人kap koaN5--人學校放假e5時間, 設計chit8-koa2活動, 教gin2-a2讀冊, 學電腦. In 3 e5 ma7不時招--leh去看電影, seh8街. A-sau2 kang7款tak8工toe3 Hok伯--a2出海liah8魚.

Teh填志願e5時, A-lan5無beh照in老pe7 e5意思, 2 e5人soah起衝突, lou7尾A-lan5 ka7 ka-ti7關ti7房間內底, ui3 siong7 hng7 e5學校開始填, 填好to7隨ka7單a2交--出-去, in老pe7知iaN2了後, ka7 A-lan5罵kah kiong7 beh臭頭. 尾--a2, A-lan5考tiau5台北大學, Siu3-bi2有iaN2 tiau5花蓮師院, A-sau2 ti7東華大學, Ka-bun5 tioh8元智大學.

禮拜中tau3, A-lan5 Siu3-bi2 Ka-bun5 3 e5人約ti7 Ka-bun5做part-time hit間咖啡店.

「Lin2 2 e5 long2走kah hiah hng7--tioh8, chhun goa2 1 e5人留ti7花蓮, 有夠無意思--e5.」Siu3-bi2 chiaN5 m7甘i e5姊妹a2伴beh離開花蓮去外縣市讀大學.

「To7 m7是無beh koh tng2--來-a, na7放假to7 e7-sai2 koh見面--a, li2 ma7 e7-sai2來chhoe7--goan2-a, 是講goa2 tioh8-ai3去chhoe7看有part-time e5 sit頭--無, 私立e5學費有夠貴--e5, be7-su是用搶--e5, 驚--死-人.」Ka-bun5一向khah樂觀, chit-ma2 i考tioh8私立e5學校, 厝--nih e5經濟壓力koh ju2大--a, 總--是i認為有學校thang讀to7 e7-tang3偷笑--a, koh來to7是發揮i『打工女王』e5功力, than3 koa2生活費.『打工女王』是同學ka7 i號--e5, Ka-bun5 ui3高一to7開始chhoe7 part-time做--a, 是高三hit段時間in老pe7 m7准chiah無做--e5.

「Tioh8 a7, goan2 ah8 m7是be7 tng2--來-a, koh再講, goa2 e7-tang3離厝hng7-hng7 siong7好, khah免kui工teh kap goan2厝--nih e5人oan-ke.」A-lan5 ka7 i填志願hit段故事講hou7 Siu3-bi2 ham7 Ka-bun5聽. A-lan5 oan-na期待koh來e5大學生活, oan-na m7甘tioh8離開chiah-ni7 sui2 e5故鄉kap i e5朋友.

#大學生活

人講大學是hou7 li2 sng2 4冬, A-lan5確實有chit-lo7感受, koh徹底執行. 開學到taN無1月日, A-lan5 to7 kap toa3 kang7宿舍房間e5朋友tau3-tin7 kah chiok bah8 a7, ti7 in hit班ma7交tioh8 chiaN5 che7 ma3-chih e5同學. 1學期落--來, m7-taN7 kap朋友ka7大台北地區sng2 kah beh peng2--過, koh hong5封做『翹課女王』.

Chit工, A-lan5 kap kang7房e5 A-phiah, Bi2-leng5 ham7 Nga2-hui7 teh食學長送--來e5『期中考貢品』, na2開講na2看冊. In tak8-pai2 to屎chiN kha-chhng--a chiah beh pang3, 普通時a2課無teh上, 冊無teh讀, 等到beh考試--a, chiah thau3暝無khun3做筆記, ma7不時chit8講(kang2)--落-去to7講beh kui暝, 結果是冊無讀了, ma7無khun3--tioh8, 過tng2工to7 e7聽tioh8 in 4 e5 ti7 hia哀--a.

『隔壁房的阿芳上禮拜又回家了, 真誇張, 幾乎每個禮拜都回家.』Bi2-leng5 ui3外口thin5茶--入-來teh講, 看--來一定koh oat去隔壁房la7-le--a.

『拜託, 我住那麼近都沒像她這樣了, 再說她是住台中耶.』A-phiah是台北人, 1月日chiah tng2厝1 pai2, i想無A芳nah e7 hiah chiap8 tng2厝.

『難怪林貞她們都跟我說阿芳怪怪的, 是不是適應不良啊?』林貞是隔壁房--e5, 有1 pai2 A-lan5 kap i開講e5時聽i講--tioh8-e5.

『好了啦! 剛才妳們不是還在叫說書讀不完了, 快K書吧!』Nga2-hui7 bin5-a2-chai3 beh考必修課, 範圍koh是siong7 che7 e5 1科.

『反正到時候我必修能all pass就很滿足了.』A-lan5對考試成績一直chiaN5看e7開.

『對啊! 像我們班有1個人, 每節課必上, 筆記做的多仔細啊! 卻在那邊喊說擔心被當, 如果她被當, 那我們不就直接被退學了, 真的很受不了她!』A-phiah已經知iaN2 ka-ti7有1科無合格--a, 對hit種人koh ju2擋be7 tiau5.

A-lan5, A-phiah, Bi2-leng5 kap Nga2-hui7 4 e5人long2讀無kang7系. Chit 4 e5人kan-taN A-phiah是在地e5台北人, Bi2-leng5是桃園人, Nga2-hui7是台南人, 雖bong2 in long2是Ho7-lo2人, m7-koh環境kap氣氛e5關係, in iau2是khah chiap8講華語.

「Nga2-hui7, ai3 goa2替li2做『小抄』--無?」A-lan5看Nga2-hui7讀kah艱苦che7-koah, an2-ne ka7問.

「免--lah, goa2看beh soah--a.」Nga2-hui7真phiN3-siuN3作弊, 雖bong2 i ma7認為考試chiaN5無意思, m7-koh既然beh考, tioh8-ai3靠ka-ti7 e5實力.

『我們班的男生都已經把小抄做好分給大家了耶! 不用白不用, 幹嘛那麼"keng", 尤其是我們班那個豬頭老師的課, 上課只會照書念, 以為我們是白痴喔! 要看書我們自己看就好了, 還要他來上課幹嘛?』Bi2-leng5講kah氣phut-phut, 若講tioh8大學kap高中有siaN2-mih無kang5, 除去無eng2過e5讀冊壓力, siong7大e5差別to7是大學e5教授無高中e5老師hiah認真teh上課, Bi2-leng5 pian7若講tioh8 che, to7 kui腹tou2火, tiaN7 theh8 i高中tu2--tioh8 e5老師kap chit-ma2 in系--nih e5教授sio比pheng7.

A-phiah續Bi2-leng5 e5話繼續講--落-去:『像我們班的國文老師, 根本就老的可以退休了, 還在那邊叫我們背那些唐詩宋詞, 背那些又不能當飯吃, 更何況考試能考個屁東西喔! 又不能考出我們的實力跟理解力, 只要死背就能拿高分, 叫我們交報告還比較實際.』

「像goan2, koh ai3聽hiah-e5豬頭chhau3-toaN7講i為tioh8台灣社會e5民主kap自由, joa7衝tu2 joa7衝, 騙鬼teh be7食水, 衝--e5早to7 hong5 liah8去關--a, koh有才tiau7 ti7 chia teh做教授?」Nga2-hui7 ma7 toe3 leh chhoh.

『你們還好啦! 像我可是要讀這些東西讀4年耶!』A-phiah講--e5 hiah-e5, A-lan5 siong7知iaN2苦:「Siang2知iaN2原來中文系to7是ai3讀chiah-e5死人骨頭.」『秦始皇那時候幹嘛不把書都燒掉?』.

Hit-chun7對大學beh讀siaN2-mih, 未來有siaN2-mih按算, A-lan5 long2 m7-bat認真想--過, 商--e5 i無趣味, 法律政治i koh無才tiau7, 尾手老師看i語文成績be7-bai2, 建議i去讀中文系, i對中文系是讀siaN2, 未來有siaN2-mih出路ma7 sa無chang2, to7 an2-ne行1步算1步, 相對清楚ka-ti7未來beh chhong3 siaN2 e5 Siu3-bi2順利考tiau5師院, i感覺chiok欣羨koh佩服.

Siu3-bi2 kap A-sau2猶原toa3 ti7厝--nih, tak8工騎ou-tou2-bai2上課. 人講無toa3校, kap同學e5感情to7 khah be7 hiah ma3-chih, m7-koh Siu3-bi2無chit e5問題, i m7-taN7 tak8工ti7學校hong-so到chiok oaN3 chiah tng2厝, koh參加不止a2 che7社團, 其中「部落社」算是i e5重心. 花蓮師院e5學生e7-sai2講80~90% long2南部人, 特別是台南人siong7 che7, 顛倒花蓮在地--e5 1班chhoe7無kui2 e5, 雖bong2 Siu3-bi2 kap chiah-e5同學好tau3-tin7, m7-koh ti7「部落社」有che7-che7原住民各族群e5朋友, 當然ma7 kui工khut ti7社團.

Ka-bun5有iaN2 si3-ke3 bauh8 part-time, m7-taN7 ti7學校e5圖書館做工讀生, koh ti7外口1間紅茶店teh tau3-saN-kang7, i無參加社團, i認為hit koa2 e7參加社團e5人是kap i無kang7世界--e5, 免chhoe7 khang-khoe3做, 免ka-ti7 than3所費, 當然有hit e5 eng5工thang參加社團.

A-lan5 ti7學校ma7有參加『山服社』, 是聽講內底有1 e5原住民學長生kah chiok ian-tau5--e5, A-lan5 chiah走去入社--e5.『山服社』e5社員無全是原住民, 有1半khah ke是cha-bou2--e5, long2是聽tioh8風聲來--e5, 頭1 pai2社團活動, tak8-e5 kan-taN聽hit e5 Komod學長唱歌, to7飽koh醉--a.

有1 pai2 A-lan5 kap A-mui5 ham7 Bun5-eng beh上課e5時, ti7教室外口tng7 tioh8 Komod, A-mui5 ham7 Bun5-eng ka7 A-lan5 sak去kap i講話.

『學長, 你也要上課啊?』A-lan5行oa2 Komod邊--a2.

『嗯! 對了, 上一次的社團活動妳怎麼沒來? 好多人都沒來耶!』

『還不都是碰到期中考, 總要臨時抱抱佛腳吧!』A-lan5 kek 1 e5屎面.

『那這個禮拜記得要來喔! 要說出隊的事, 妳會參加吧?』

『我? 當然會啦! 怎麼可以不參加呢? 學長, 你在隔壁上課啊?』

『對啊, 我先進教室了, bye.』

「Eh, lin2 kam2有聽--tioh8? I ti7隔壁上課neh, koh知iaN2 goa2頂禮拜無去社團......Komod真正有夠ian-tau5--e5.」A-lan5 koh teh想頭tu2-a2 kap Komod e5對話.

「看li2爽kah an2-ne.」Bun5-eng看教授已經行入去教室--a, giu2 in 2 e5 na2行na2講:『以後上蘇老頭的課時, 妳就可以遇到他了.』

『那也要妳有來上課才行.』A-mui5提醒A-lan5, chit節課A-lan5已經chiok久無來上--a.

『會啦! 會啦! 以後我每節課必上, 大好機會我怎麼會放過哩!』

拜6 kap禮拜2工, 『山服社』ti7附近e5國校a2辦營隊, 設計chit8-koa2『大地遊戲』hou7 gin2-a2 sng2, chit款形式e5活動『山服社』tak8學期siong7無e7辦1 pai2, 學校若chhoe7有好勢, 其他e5 tai7-chi3 long2 chiaN5簡單辦, koh現看e7 tioh8效果. A-lan5 ti7 chit 2工e5活動--nih, kap社團e5老人koh ju2熟--a, ma7有人招i後學期cho3-hoe2來經營社團, 論真講, 社團ma7是teh than3 chit kai2 e5機會, chhoe7看有人thang接--無? 若是e7 cho3-hoe2參加出隊--e5, 表現koh be7-bai2, 一般long2 e7 hong5 giu2入去hoaN7 1 e5位.

當然A-lan5 ma7利用chit e5機會, kap Komod講chiaN5 che7. Ti7 siong7尾a2暗e5暗會--nih, tak8-e5輪流表演, 換Komod唱歌e5時, 台a2 kha e5目神long2釘ti7 i身軀頂, 社團內底1 e5老人ka7 A-lan5講:『很好聽吧! 這些都是他寫給他女朋友的歌喔!』老人繼續講Komod kap in cha-bou2朋友e5故事, 分散ti7 2 e5所在, cha-bou2朋友ti7故鄉teh等--i, Komod tak8月日long2 e7寫1條歌唱hou7 in cha-bou2朋友聽......, chiah-e5 A-lan5無siaN2聽--入-去, kan-taN心內一直teh想講：「Oah, chiah-ni7 phah損, i有cha-bou2朋友--a, 無chhai2, 有夠無chhai2--e5......」Tak8-e5知iaN2 Komod死會e5消息了後, 普通時a2圍ti7 Komod身軀邊e5 hou5-sin5 bang2-a2 to7 khah罕得看--tioh8-a.

第2冬, 學校新宿舍起好e5關係, toa3校e5人ai3重抽宿舍, A-lan5 kap cho3-hoe2 toa3 1冬e5 A-phiah, Bi2-leng5, Nga2-hui7, na2按算koh來tau3-tin7 toa3 e5生活, na2煩惱無法tou7抽tioh8 kang7 1棟, 4 e5人無課e5時, to7招--leh si3-ke3拜拜, 看有法tou7保庇in koh toa3 cho3-hoe2--無? Lou7尾獨獨A-lan5抽tioh8別棟, A-phiah in 3 e5人long2抽tioh8本底toa3 hit棟, 知iaN2結果e5時, A-lan5 kiong7 beh哭--出-來.

搬過另外1棟宿舍了後, A-lan5 kap kang7班e5同學toa3 cho3-hoe2, m7-koh行khah oa2 e5 A-mui5 ham7 Bun5-eng in long2 toa3 ti7另外hit頭. 大學2年, kang7 1班內底已經無像頭1冬tak8-e5 long2 sng2 cho3-hoe2, kang7性格, sio-kang7趣味e5人chiaN5做1 koah. A-lan5 kap A-mui5 in 5 e5 cha-bou2 gin2-a2, koh有kui2 e5 cha-pou--e5算kang7 1 koah--e5, 上課坐sio oa2, 下課to7 cho3-hoe2食飯, chhit-tho5, koh chhiang5-chai7 sio招去『夜遊』, 唱KTV. 無joa7久, A-lan5 to7無koh tng2去ka-ti7 e5宿舍khun3, 直接khun3 ti7 A-mui5, Bun5-eng, Chhiu-kiok ham7 Cheng7-gi5 in e5房間內底.

『又在跟"上帝"聊天啊?』A-lan5 ui3社團tng2--來, to7看A-mui5 khut ti7電腦頭前.「上帝」是A-mui5 ti7 BBS熟sai7--e5, 透過BBS已經開講半冬--a, iau2 m7-bat見過面, gau5動感情e5 A-mui5對上帝不止a2 siau2.

『嗯! 上帝說嘉凱要安排我跟他見面, 妳們覺得怎麼樣?』A-mui5問A-lan5 in e5意見. 嘉凱是A-mui5 e5『學伴』, kap上帝有熟sai7. Ti7大學內底, 無kang7學校e5學生e7 sio招做『學伴』, 算是聯誼e5 1種, 嘉凱in班kap A-lan5 in班to7是『學伴關係』.

『算了吧! 幹嘛那麼認真, 不是聽說很多網友一見面就不再聯絡的嗎?』A-lan5頭1 e5反對, i認為A-mui5 siuN天真, 小說看siuN che7--去-a.

A-mui5反駁講:『不過嘉凱認識他啊! 嘉凱也跟我說他人不錯啊!』

『嘉凱跟他比較熟還是跟妳比較熟? 他當然會幫他朋友說話啊!』A-lan5 iau2是強烈表示反對.

『那妳呢? 妳自己想跟他見面嗎?』Bun5-eng跳出來講, 無, hou7 A-lan5 koh講--落-去, in hoan7-se3 e7 oan-ke.

『我也不知道, 是蠻想見面的啦! 不過又怕到時候見面會......, 就是不知道要不要答應才會問妳們啊!』

『我覺得見個面也好啊! 如果他是那種見了面就不再聯絡的人, 那就別再聯絡了, 如果不是, 剛好可以交個朋友.』Chhiu-kiok提供建議, i知iaN2 A-mui5心內chiaN5想beh kap上帝見面.

Cheng7-gi5補充講:『如果真的要見面, 還是我們陪妳去比較好, 以防萬一.』有人陪伴iau2是khah妥當.

過1禮拜, A-lan5 kap Cheng7-gi5陪A-mui5去見上帝, 到約定e5地點, 上帝已經坐ti7窗a2門邊e5桌a2 teh theng3候--a, A-mui5緊張緊張, ka7 A-lan5 ham7 Cheng7-gi5 e5手teN7--1-e7, to7行--入-去. A-lan5 ham7 Cheng7-gi5 tng2去宿舍beh等看有A-mui5 e5信號--無? In約定講, 若情形無kai3順si7, A-mui5 to7 Call--in, A-lan5 in to7 e7隨去「解救」A-mui5. 1點鐘過--去, koh等無A-mui5 e5信號.

「看--起-來應該是chiaN5順利.」Bun5-eng ka7便當食了teh講.

「Mh! 無信號來應該是無siaN2狀況--a, goa2有夠ai3 khun3--e5, cha-hng暝陪A-mui5緊張kah long2無khun3, goa2 beh去補眠--a.」A-lan5 na2 ha3-hi3 na2講, 講soah i to7走去khun3--a.

一直到kah尾暗a2, A-mui5 chiah tng2--來.

「An2-choaN2?」Bun5-eng先開嘴問.

「Lin2是去toeh, nah e7去hiah久?」換Chhiu-kiok問.

「I請goa2去食飯看電影, 電影看soah to7 tng2--來-a.」A-mui5講.

「I載li2 tng2--來-e5?」Cheng7-gi5 koh補問1句.

「Goa2 ka-ti7坐車tng2--來-e5.」

A-lan5看A-mui5 e5反應怪怪, 問講:「I人an2-choaN2? Lin2 kam2有講tioh8 saN2?」

「I無講saN2, 食飯kap看電影e5時ma7無講joa7 che7話, goa2看i be7 koh kap goa2聯絡--a......」

聽A-mui5 an2-ne講, in大約a2知iaN2發生siaN2-mih tai7-chi3--a, 無koh講--落-去, A-lan5提議買mih8件去基隆河邊食.

到溪邊, A-mui5 e5情緒chiah爆發--出-來, ka-ti7 theh8 1罐bi3-luh na2 lim na2 hau2, A-lan5 in tiam7-tiam7陪ti7 A-mui5邊--a2.

過tng2工, A-lan5隨kha3電話ka7嘉凱罵, ma7 ka7 A-mui5 e5情形講hou7 i知. Bun5-eng看be7得過, 想beh替A-mui5出1口氣, to7招A-lan5 in ti7 BBS頂koan5 tng上帝, in申請新e5 ID, 號做『聖母瑪莉亞』, 按算beh ka7上帝教示--1-e7.

Tng chiaN5久chiah hou7 in chhoe7 tioh8機會. 自A-mui5 kap上帝見面了後, 上帝已經chiok久無koh上站, kiam2-chhai2是驚tng7 tioh8 A-mui5 e5款, Bun5-eng in tng beh 2禮拜外chiah tng tioh8上帝koh上站.

『Hello~My son......』Bun5-eng in ti7 BBS頂koan5 tan3水球hou7上帝, 期待e7-tang3得tioh8回應.

過chiok久chiah收tioh8:『Who are you?』

Bun5-eng in koh tan3--過-去:『I'm your Mother.』

過chit8-khun3-a2 chiah koh收tioh8:『我認識妳嗎?』

Bun5-eng繼續發動攻擊:『應該不認識吧! 不過我們真有緣啊! 你是上帝, 我是聖母瑪莉亞, 快叫聲媽吧~』送--出-去了後, A-lan5 in long2笑kah beh peng2--過-a.

結果對方e5回應是:『無聊!』

Bun5-eng看i an2-ne應, kui腹肚火koh gia5--起-來:『你懂不懂禮貌吧? 王八蛋!』

Koh來to7無koh收tioh8上帝e5水球--a, i已經斷線--a. An2-ne ka7上帝chhong3-ti7, A-lan5 in to7爽kah liah8 be7-tiau5--a. A-mui5 tng2--來了後, Cheng7-gi5緊ka7 A-mui5講頭tu2-a2發生e5 tai7-chi3, A-mui5聽--tioh8 ma7 toe3 leh笑--出-來:『他應該知道是我們吧? 他只要查詢一下, 知道這是新ID, 又上站沒幾次, 應該想的到是我們, 不過, 謝謝妳們, 我的好姊妹......』

Koh來A-mui5 to7 m7-bat koh kap上帝ti7 BBS頂koan5開講--過-a, m7-koh A-mui5 iau2是e7注意上帝ti7 BBS e5狀態, A-lan5 in看--tioh8, kan-taN e7-tang3苦勸i緊死心, ma7無i法.

顛倒是A-lan5接tioh8上帝in朋友QA kha3來宿舍e5電話, ti7電話中QA探講:『Moonlight現在怎樣? 還好嗎?』Chit支電話是前chit8-cham7-a2 A-lan5 hou7 QA--e5, A-lan5想講橫直是宿舍e5電話, hou7--i應該無要緊. Moonlight是A-mui5 ti7 BBS e5 ID.

『託你朋友的福, 認清人渣的真面目後, 過的好極了!』A-lan5應kah chiok死酸--e5, i對上帝e5情緒, 換徙去對QA出氣.

『講話幹嘛那麼毒? 反正網友見面不就是這樣嗎? 合的來就當朋友, 合不來就bye-bye, 而且上帝又沒對Moonlight怎麼樣......』

『沒怎麼樣? 見面前說的那麼肉麻, 見面後卻180度大轉變, 他以為他是誰啊?』

『好了啦! 火氣幹嘛那麼大? 妳們是不是有用聖母瑪莉亞的ID上去整上帝?』

『我幹嘛要告訴你? 是又怎麼樣? 不是又怎麼樣?』

『妳們很幼稚耶! 這樣也爽喔!』

『對啦! 怎樣? 就是要給他一點教訓啦!』

『好了啦! 上帝有跟我說妳的長相喔! 妳是那兩個陪Moonlight去的其中一個吧!』

『不──是! 請你跟你的朋友說, 很抱歉, 他認錯人了.』

『妳跟Moonlight那麼好, 怎麼可能沒去?』

『跟你說沒去就沒去啦! 我要掛電話了, 再──見!』尾--a2 chit 2字, A-lan5出力teh嚷.

A-mui5問A-lan5:「I an2-choaN2講?」

「當然是替hit khou講話, m7-koh in知iaN2『聖母瑪莉亞』是lan2 neh.」

「I kam2有講tioh8上帝?」A-mui5 m7死心koh繼續問--落-去.

「I beh講goa2 ma7 boai3 ka7聽--lah! I是有講上帝ka7 i講陪li2去--e5其中1 e5是goa2.」

「上帝thai3 e7知? I是有問, m7-koh goa2無ka7講a7.」

「應該是ioh--e5-lah.」

「Lan5......li2 m7免為tioh8 goa2 kap QA piN3面--lah.」

「橫直in hit種人long2 m7是siaN2-mih kha-siau3--lah, i若beh piN3面to7來a7, goa2驚--i kong...?」A-lan5對QA e5定位chiaN5簡單, to7是通phoe, 講電話, 互相做gi7-niu7, 正經講--起-來連朋友ma7無算, i be7像A-mui5有hit種期待, 特別是發生chit kai2 e5 tai7-chi3了後.

時間久--來, chit pai2 kap上帝見面對A-mui5造chiaN5 e5 khang嘴ma7 tauh8-tauh8-a2好li7--a. In猶原不sam2時si3-ke3 chhit-tho5, sng2 BBS, siau2-siau2 tian-tian, 2冬e5大學生活to7 an2-ne過--去-a.

#衝擊

Hioh熱e5時, Siu3-bi2 in社團招全台灣e5相關社團cho3-hoe2辦「部落營」, 1月日前, Siu3-bi2 to7 kha3電話hou7 A-lan5 ham7 Ka-bun5, 按算招in cho3-hoe2參加.

「A-lan5, lin2 tang時hioh-khun3? Goan2社團7月初beh去goan2部落hia辦營隊, li2 ai3 cho3-hoe2來--ou!」

「A-bi2公主, 看--來li2 ti7社團chhit-tho5 kah be7-bai2--ou! Goa2 ti7 goan2學校ma7有參加『山服社』neh! Ka-bun5--leh? I tang時beh tng2--去kam2知--a?」

「Goa2有kap i講--過-a, li2 kam2 beh kha3 hou7--i? 到時lin2 e7-sai2 cho3-hoe2坐車tng2--來, an2-ne ma7 khah有伴.」

「好--a, goa2 chiah koh kap i約時間. Tioh8--lah, A-sau2 chit-ma2 an2-choaN2? Lin2 chit-ma2......」

「想beh知iaN2 to7 tng2來參加營隊chiah ka7 li2講. Li2實在chiok無意思--e5 neh, 人Ka-bun5 siong7無1學期e7 tng2來2~3 pai2, li2 kui學期若有tng2來1 pai2 goa2 to7偷笑--a.」

「好--lah, hioh熱to7 beh tng2--去-a meh!」

7月初, A-lan5 kap社團e5 Komod, koh有kui2 e5社員cho3-hoe2參加Siu3-bi2 in辦e5營隊, Ka-bun5 kha7 tioh8 ai3上班e5關係, 無法tou7參加. 來--e5有5間無kang7學校e5原住民社團, koh有聽Siu3-bi2 teh講e5「運動界e5 sianpai」. 1禮拜e5營隊, 日--時做部落資源調查kap訪問部落老人, 暗時內部針對現此時原住民運動e5發展做討論, ma7互相分享各社團e5經驗.

第1暗活動long2結束了後, A-lan5 kap Siu3-bi2招去海邊a2開講. 自A-lan5去台北讀冊了後, in chiaN5久無講心內話--a.

「Goa2感覺lin2 chit pai2 e5營隊ka2-na2 thiau-kang設計hou7『山服社』參加--e5......」A-lan5 kui工--落-來e5觀察, hou7 i感覺Siu3-bi2 in ka2-na2對『山服社』ngai7-giok8 ngai7-giok8.

Siu3-bi2無隨ka7應, i iau2 teh考慮kam2 beh kap A-lan5講, i tiam7-tiam7無講話.

「An2-choaN2--a? 雖bong2無聽li2講過lin2社團e5情形, m7-koh goa2看e7出來lan2 chit 2 e5社團e5性質無saN2 kang7款.」A-lan5繼續講--落-去, 離開2冬, i感受tioh8 Siu3-bi2變kah chiok無kang5--e5.

「Li2 kam2 koh e7記goa2 bat ka7 li2講過goan2學校ma7有『山服社』? M7-koh是an2-choaN2 in chit kai2無參加? M7是goan2無招--in, 是in boai3來.」『我們之前有論戰過, 針對他們出隊, 還有對原住民的看法. 山服只是打著山地服務的招牌, 把漢人的價值觀強加給原住民部落以及小孩, 原住民部落已經在整個漢人社會和大中國意識的壓迫下, 快要滅族了, 山服社用救國團的方式, 表面上說要幫助部落的小孩學習, 可是實際上卻讓我們接受漢人觀點的教育方式, 電視節目, 玩的遊戲, 還有價值觀, 在他們設計給小孩子參加的活動裡面, 不是要讓小孩子知道身為原住民的驕傲, 而是要讓我們變成漢人. 所以啦, 經過那一次的論戰, 他們當然不會參加我們辦的營隊. 我們只是想嘗試看看, 其實是可以用原住民的觀點來辦營隊, 或是做點什麼來回饋部落. 現在很多學校都有原住民社團, 可是也有很多社團是像山服社這種性質的, 大家會很相信這種社團, 這樣一來, 原住民在大家的眼中看來, 就只是唱唱歌跳跳舞的族群, 很多人也以為學幾首原住民的歌, 會跳原住民的舞, 就自以為關心原住民, 和原住民站在一起, 這些, 說真的, 對我們一點幫助都沒有, 反而是一種傷害』Siu3-bi2 1口氣ka7 chiah-e5講講--出-來.

Chit8-khun2頭聽Siu3-bi2講chiah che7, A-lan5 soah m7知beh an2-choaN2反應, kan-taN pok 1句講:『這樣我也是妳眼中山服社的一員......』

『我不是針對妳, 不然, 我也不會找妳來參加, 我是用朋友的身份邀請妳, 不是因為妳是山服社社員. 我們只是想找1條出路, 1條原住民可以有尊嚴繼續生存的路.』

「Mh, goa2知iaN2 li2 e5意思. Goa2本底kioh是參加『山服』, e7-hiau2唱原住民e5歌, 跳原住民e5舞, kap li2 e5關係to7 e7-tang3 giu2 khah近, 想be7到goan2『一廂情願』e5想法kap做法, 反倒無幫助. 有tang時a2 goa2 e7想tioh8 lan2開講long2是講台語, goan2 m7-bat想beh學lin2 e5話, 想tioh8 che, goa2 to7感覺對li2 chiok phaiN2-se3--e5, 參加社團了後, tak8 pai2想tioh8 li2, goa2 ma7 e7想講是an2-choaN2 goa2 m7是原住民? 是an2-choaN2 goa2是漢人?」A-lan5講soah, thou2 1口氣. Widi e5暗暝原來chiah-ni7靜, 天頂e5星sih--leh sih--leh, kan-taN海湧phah ti7沙埔e5聲.

過tng2工, A-lan5 iau2-boe7 khun3飽to7 hong5 ou2--起-來, cha-hng暝kap Siu3-bi2講soah, A-lan5 koh想chiok久chiah khun3--去. Koh來hit kui2工, in聽部落e5老人講Pangcah e5傳說, 搬徙e5經過, in e5傳統文化, kap hit-chun7-a2 in反火力發電廠e5 tai7-chi3, chiah-e5 long2 e7收ti7部落社e5刊物--nih, Siu3-bi2 in按算koh來beh用chit份刊物加強kap各社團e5聯繫.

營隊期間, A-lan5 ma7發現Siu3-bi2 kap A-sau2 e5關係變kah chiok曖昧--e5, 有1日i chhoe7 Siu3-bi2問:「Siu3-bi2, li2 kap A-sau2 cho3-hoe2--a?」

「Mh.」

「Houh~ long2無ka7 goa講, koh ai3 goa2 ka-ti7發現, 講, lin2 cho3-hoe2 joa7久--a?」

「應該算是......『大一結束的那一年暑假吧』! 原本goa2無想beh答應, goan2 2家伙a2 chiah親--tioh8, goan2若cho3-hoe2, hit種感覺chiok怪--e5, m7-koh i一直對goa2 chiok好--e5, 有1 kai2 goa2有tai7-chi3 ai3去玉里1 choa7, i知iaN2了後to7講beh陪goa2去, 尾--a2 goan2 2 e5騎ou-tou2-bai2沿路sng2--落-去, 結果li2 kam2知iaN2發生siaN2-mih tai7-chi3? Beh tng2--來e5時, 騎到半路ou-tou2-bai2 soah tiaN7--去, 發be7 tin2動, 害goa2 kap i牽chiok久chiah chhoe7 tioh8店修理, hit kai2 i hou7 goa2罵kah beh臭頭, koh來自然to7 cho3-hoe2--a.」Siu3-bi2想tioh8 hit chan5 tai7-chi3, na2講na2笑.

A-lan5看tioh8 Siu3-bi2 e5表情, chiaN5替i歡喜, 想tng2來ka-ti7, iau2是孤單老人1 e5, to7 ju2欣羨Siu3-bi2--a.

營隊soah到開學chit段時間, A-lan5 ti7花蓮koh kap Siu3-bi2 ham7 A-sau2講chiaN5 che7, 聽in講原住民e5問題, 講社團評鑑, 講學園自主, 講政治, 講社會運動, chiah-e5 i eng2過long2 m7-bat聽--過, ma7 m7-bat想--過, i連報紙iah是電視新聞to無teh看. Chit chun7 i chiah知iaN2人teh講e5「大學生long2 m7-bat teh修社會學分」chit句話e5意思. 大學2冬--落-來, i kan-taN知iaN2台北toh位khah好sng2, 學校附近toh 1間店e5 mih8件khah好食, kap其他大細項tai7-chi3完全斷線, be7-su i ka-ti7生活ti7獨立e5空間, 用牆a2 kap外界隔離, 連學校內底有人teh爭取學生宿舍分配ham7設備使用e5問題, i ma7 m7-bat想beh去了解iah關心.

Siu3-bi2 ham7 A-sau2講e5話, 一直ti7 A-lan5 e5頭殼內teh ka2.「2冬e5時間, 原來Siu3-bi2成長hiah che7--a, 參加部落社, 思考ka-ti7族群e5問題, kap A-sau2 koh有其他原住民e5朋友, beh用ka-ti7 e5 khui3力, phah出原住民beh行e5路. Ah goa2--leh? Goa2 chit 2冬long2 teh chhong3 saN2? Goa2對ka-ti7到底有siaN2-mih按算?」A-lan5對ka-ti7 an2-ne講.

開學1段時間--落-來, Bun5-eng kap A-mui5 in加減感受e7 tioh8 A-lan5 e5轉變, m7-koh m7知變ti7 toh位? In teh等A-lan5開嘴. A-lan5 ma7 bat試beh kap in討論ti7營隊tu2--tioh8 e5衝擊, m7-koh long2是li2講東, i應西, be7 tui3-tang5.

拜3下課了後, A-mui5單獨ka7 A-lan5 giu2去邊--a2講話.

『妳怎麼了? 大家都很擔心妳, 有事就說出來啊?』

『我知道, 我沒事啦! 只是在想一些問題.』A-lan5 ti7心肝內對ka-ti7講:「Goa2 ma7想beh kap lin2講--a, m7-koh lin2對che無反應, goa2是beh an2-choaN2講?」

Chit暗, A-lan5無留ti7 A-mui5 in房間khun3, 講是siuN久無tng2 ka-ti7 e5宿舍khun3, 對hiah-e5『室友』講be7過. A-lan5 an2-ne, soah hou7 A-mui5 in 4 e5人ju2煩惱, ma7 ju2 giau疑A-lan5是發生siaN2-mih tai7-chi3.

過tng2工, to7無看tioh8 A-lan5來上課--a, A-mui5 in想講是A-lan5人無爽快, 走去宿舍chhoe7--i, soah無看見人影, 手機a2 ma7 kha3 be7通, 問i e5『室友』, in講cha-hng暝A-lan5無tng2去khun3. A-mui5 in煩惱kah m7知beh an2-choaN2. 3工過--去-a, A-lan5 iau2是無出現. 一直到kah拜1 e-pou e5課, chiah ti7教室看tioh8 A-lan5.

『發生什麼事? 這幾天妳去哪裡了? 四處都找不到妳......』A-mui5寫字條a2傳hou7 A-lan5.

『心情不好......跑去找朋友......』A-lan5 koh傳--tng2-去.

『要說說嗎?』A-mui5寫了, 後piah koh有接Bun5-eng寫--e5:『有事要跟我們說啊! 別忘了, 我們一直陪在妳身邊喔!』

『謝謝, 現在比較好了.』A-lan5 kan-taN寫chiah-e5, to7 koh傳hou7 in--a.

『上禮拜有點名喔! 我們已經替妳請病假了, 記得要去學務處寫單子.』Chit pai2換Chhiu-kiok傳--來.

『嗯! 謝謝妳們!』

『以後翹課記得說一聲嘛! 我們差點要打電話去妳家找妳耶!』Bun5-eng koh傳字條a2 hou7 A-lan5.

『這個禮拜要交5首現代詩, 記得喔!』Chit張是Cheng7-gi5寫--e5.

Kui節課in to7 an2-ne字條a2傳--過-來, koh傳--過-去, m7-koh A-lan5 ma7是無ka7 in講關係ka-ti7 e5變化.

A-lan5消失chit段時間, 是去chhoe7 ti7 Widi營隊熟sai7 e5朋友A-kheng, A-kheng是高雄人, chit-ma2人ti7 1間基金會做專職, 參與社會運動5冬--a, A-lan5 to7 toa3 ti7 A-kheng稅ti7北投e5厝. Chit kui2工, A-lan5聽A-kheng講chiaN5 che7有關台灣e5歷史, 社會運動e5經歷, 原住民e5議題, 女性主義e5觀點; A-kheng koh用i ka-ti7 e5生活經驗講台灣人an2-choaN2 hou7國民黨洗腦, an2-choaN2經過價值觀e5衝突, an2-choaN2 koh重建, an2-choaN2投入社會運動......chiah-e5 long2是A-lan5頭1 pai2聽--tioh8, 對i e5刺激不止a2大, i需要時間來消化.

Koh來tak8禮拜A-lan5固定參加A-kheng辦e5讀冊會, 有tang時a2 Siu3-bi2 ham7 A-sau2 ma7 e7來參加, 透過讀冊會, A-lan5熟sai7 chiaN5 che7 teh bu2無kang7議題, ti7無kang7學校讀冊iah是已經teh食頭路e5朋友, tauh8-tauh8-a2對in teh討論e5 tai7-chi3有初步e5了解.

Ti7學校內底, A-lan5 soah kap A-mui5 in ju2來ju2無話講, ma7無koh像eng2-chun7 an2-ne, cho3-hoe2上下課, cho3-hoe2食飯seh8街, cho3-hoe2看電影唱KTV. A-lan5開始厭sian7 i身軀邊e5朋友, i認為in kan-taN知iaN2享受, chhit-tho5, 接受人安排好--e5, 對ka-ti7 e5權利, 對弱勢族群e5議題, 對無合理e5 tai7-chi3, long2無teh思考, ma7無beh去了解, to7像i chin3前kang7款.

Chit工, A-lan5 ti7 BBS看tioh8 A-mui5寄hou7 i e5 phoe.

『過了一個暑假, 妳似乎有些不一樣, 我也說不上來是哪裡不同, 我們知道妳有煩惱, 開學後到現在, 我們一直找機會想和妳談聽妳說, 但是妳卻對我們關起心門, 離我們更遠了......是不是和妳暑假參加的營隊有關? 從大一到現在, 我們不是無話不說的嗎? 我們一起翹課, 一起被當, 上禿頭的課一起拿21分, 一起瘋狂追逐無尾熊學長(還記得我們那時候還說要當他的油加利樹嗎?)......我們一起經歷許多歡笑與悲傷, 還說畢業後也要生活在一起, 但是現在, 妳搬到學校外面住了, 平常也很難碰到妳, 只留下我們曾經瘋狂過的相片, 跟上課時所傳的字條. 人家說"有福同享有難同當", 現在妳遇到問題, 我也希望我能幫的上忙, 我真的希望能分享妳的煩惱, 陪妳一起度過, 就像那時候妳陪我度過上帝的事, 不管怎樣, 我永遠支持妳, 我們仍然在妳身邊陪伴著妳.』

A-lan5看soah, 目屎choaN-a2 lian3--落-來, 確實, i kap A-mui5 in cho3-hoe2經過chiaN5 che7 tai7-chi3, chiah-e5是i siong7幸福e5記ti3, m7-koh, i tu2--tioh8 e5衝擊, soah m7知beh an2-choaN2 chham A-mui5 in講, kam2講beh ka7 in講i已經無相信chit e5世界, 無相信社會, 無相信身軀邊e5人--a?

A-lan5簡單ka7 A-mui5回phoe:『謝謝妳們一直陪伴著我, 只是我現在需要的不是精神支持, 只想脫離這裡, 逃離一切.』想be7到chit張phoe soah切斷ham7 A-mui5 in chit koa2朋友e5感情.

過tng2工, Bun5-eng ma7寫phoe hou7 A-lan5.

『我不知道妳到底有什麼問題, 妳不想說也就算了, 幹嘛回信說得那麼絕? 我想我們沒對不起妳, 也沒虧欠妳什麼吧! 既然做朋友做的那麼委曲求全, 那就算──了──吧! 我們之間已經發生"化學變化"了. 別以為參加個營隊或讀書會, 妳就比較清高, 想拯救原住民? 想改變世界? 想替台灣救贖? 別那麼喜歡唱高調, 先檢討妳自己吧! 在我看來, 妳只是從這一邊逃到那一邊, 躲在用知識與高調搭建的高塔裡, 妳沒有進入妳想救贖的社會, 只是一直在逃避.』

Bun5-eng chit張phoe, tak8句long2 chhak8入去A-lan5 e5心肝底, iau2是Bun5-eng khah敏感, 反應ma7 khah緊, 出手to7點破A-lan5 e5狀況kap處境.

Chit暝, A-lan5失眠--a. 熱--人參加e5營隊, Siu3-bi2講e5話, A-kheng e5觀點, 讀冊會teh討論--e5, kap Bun5-eng e5 phoe, chiah-e5一直ti7 A-lan5 e5頭殼內teh ka2, 有Bun5-eng A-mui5 in陪伴e5生活, kap Siu3-bi2 A-kheng in hou7 A-lan5 e5思想啟蒙, 2 peng5 na2雙頭馬車, ka7 A-lan5 giu2 tui3無kang7方向去, chhoe7無1 e5 balance. Ti7 A-lan5想kah tng ak-chak e5時chun7, QA kha3電話來.

『你怎麼有我的電話?』A-lan5接tioh8 QA e5電話chiaN5意外.

『我打去宿舍找妳, 妳室友說妳搬出來了, 就給我這支電話了. 妳幹嘛突然搬出來啊?』

『奇怪了, 我搬出來需要向你報備嗎?』聽tioh8有可能是A-mui5 in hou7 QA電話, A-lan5對QA to7無好聲sau3.

『聽說妳最近遇到什麼問題, 是不是? 怎麼了?』好性地e5 QA繼續問--落-去.

『我跟Moonlight她們鬧翻了......』A-lan5講tioh8 che to7 koh開始hau2--a, ma7 chiaN5怪奇是an2-choaN2 ka-ti7 e7 kap QA講chiah-e5, soah無法tou7 kap A-mui5 in講.

『好啦! 不要哭啦! 我最怕女生哭了, 有什麼事慢慢說嘛!』

A-lan5自頭到尾ka7 tai3-chi3講hou7 QA知, 有QA teh安tah, A-lan5 e5情緒ma7 tauh8-tauh8-a2平靜--落來.

『你也會覺得我像Lemon說的那樣嗎?』A-lan5問QA. Lemon是Bun5-eng ti7 BBS e5 ID, Bun5-eng hit張phoe, 一直hou7 A-lan5真care.

『嗯! 有一點......』QA講kah tam2-tam2--a, 驚A-lan5聽--tioh8 e7 siuN7-khi3.

『喂! 哪裡像了?』

『說實話, 我覺得妳是無病呻吟, 沒事找事做. 做個快樂的大學生不是好好的, 幹嘛去想那些有的沒的, 還跟妳那些好朋友撕破臉.』

『你想一輩子被蒙在鼓裡當快樂的豬, 我可不想! 更何況這些問題確實存在, 只是沒人告訴我們, 學校沒教我們, 讓我們以為一切都正常合理, 可是只要去思考, 去看看我們身邊的人, 很容易就能發現問題所在, 我不想再踏在別人的頭上往上爬, 也不想再急於擺脫我成長的背景追求遙無可及的夢, 大家不是都在說"青春不要留白"嗎? 我只是找到自己的方向而已, 為什麼你們都要和我唱反調?』

『妳有和Moonlight她們說過了嗎?』

『有試著和她們說啊! 不是雞同鴨講, 就是沒對焦.』

『但是妳是真的想和她們談嗎? 有坦開心胸嗎? 還是和她們聊之前, 其實妳自己已經認定她們一定聽不下去或者是聽不懂? 我想妳們之間如果真的有好好聊過的話, 不至於會搞到這樣吧!』

QA講kah A-lan5無話thang應.

一直等無A-lan5 koh出聲, QA換話題講:『要不要出去吃宵夜? 我去載妳.』

『不要! 我說過不跟網友見面的.』

『妳也真奇怪, 可以跟一個網友說那麼多, 卻沒辦法跟自己的好朋友談? Lemon說的對, 妳只是一直再逃避.』

掛電話了後, A-lan5 e5 khi-mou2-chih ju2 bai2, Bun5-eng A-mui5 in e5 tai7-chi3 to7煩惱be7 soah--a, chit-ma2 koh ke 1 e5 QA來亂.

拜5課上soah, A-lan5坐火車beh tng2花蓮, ti7台北到八堵chit段, 坐ti7 i邊--a2-e5, 看--起-來是iau2 teh讀高中e5 cha-bou2 gin2-a2, 原住民e5面模a2不止a2深.

『妳是原住民對吧?』A-lan5看i看chiok久, chiah開嘴問.

Hit e5 cha-bou2 gin2-a2 hiong5-hiong5 hong5 an2-ne問, ka2-na2 lioh8-a2 chheN驚講:『我不是耶!』

聽i an2-ne講, A-lan5 soah ju2 giau疑, nah有可能m7是? A-lan5繼續問--落-去:『不是嗎? 可是妳的輪廓真的很明顯耶!』

Cha-bou2 gin2-a2聽--tioh8 choaN-a2笑--出-來:『真的很明顯嗎? 我媽媽是排灣族啦! 我爸爸是外省人.』

『那就是啦! 我還想說奇怪! 怎麼可能不是?』

『可是人家都跟我說我這樣算是外省人, 不是原住民, 不是跟爸爸的嗎?』

『哪有? 不管是爸爸還是媽媽哪一個是原住民, 生出來的孩子一樣也是原住民啊! 妳說的是政府的規定, 很沒道理對吧! 可是只要妳認同妳是原住民, 那妳就是原住民啊!』A-lan5對cha-bou2 gin2-a2笑--1-e7, 想beh增加i e5信心.

『原來是這樣喔! 都沒有人跟我說過......』

Chit chun7, 車頂傳來放送聲:「八堵站到--a, beh落車e5旅客請順序落車, 後1站是瑞芳站.」

『我要下車了, 很高興跟妳聊天, bye-bye!』Cha-bou2 gin2-a2講soah to7落車--a.

火車khok8到花蓮, 已經翻點--a.

過tng2工khun3醒, A-lan5 ou-tou2-bai2騎--leh to7 long3去Widi chhoe7 Siu3-bi2. 自海岸線hun3闊了後, 大路邊e5部落無iaN2像chin3前來評詁e5 hit koa2教授學者講--e5, 對in e5經濟有幫chan7, 顛倒ju2害, hit koa2台北人車駛--leh, siuh8--1-e7 to7過--去-a, m7是直接到台東, to7是ti7 kui2-e5-a2觀光點hip chit8-e5相, chiaN5 che7當日to7 koh tng2--去-a, thai3 e7留ti7 chia chhit-tho5? 部落ti3覺tioh8 chit e5問題, m7-koh kam2有才tiau7 an2-choaN2? Siu3-bi2 in chiah-e5大學生, 拜6禮拜long2 e7 tng2部落tau3-saN-kang7, chit-ma2部落內底e5老人決定beh用ka-ti7 e5傳統做肥底, 記錄整理in e5文化資源, 整修in e5硬體設備, 加強原住民意識e5教育, boai3 koh ng3--人-a.

「Panay, 看li2無eng5 chhih-chhah, liam-mi chong5 chia, liam-mi chong5 hia, kam2 ai3 tau3-saN-kang7?」

「A-lan5, li2頭1 pai2叫goa2 e5名neh, goa2 Pangcah e5名.」 

Panay是Siu3-bi2 e5名, A-lan5 ti7火車頂kap hit e5 cha-bou2 gin2-a2講了, to7決定koh來beh叫Siu3-bi2 i原住民e5名.

「Chit-ma2 khang-khoe3進行kah an2-choaN2?」A-lan5看邊--a2 teh無eng5 e5人, tak8-e5看起來long2 chiok有活力, chiok滿足e5表情, 部落ma7變kah khah無kang7款--a.

「Iau2算kai3順利.」『回到部落, 回到自己生長的地方, 我才真正找到自我, 也找到重建的力量, 看著族人為了自己的生存, 大家分工合作, 老人敘說著部落的傳說與故事, 年輕人學習母語並且留下記錄, 小孩子幫忙負責部落清潔, 每個人都做的好開心. 妳畢業後也回來吧!』

「Panay, goa2感覺goa2 chit-ma2 ka2-na2失去方向e5 hong-chhoe, m7知e7-tang3飛去toeh? 是an2-choaN2 goa2知iaN2 chit koa2 tai7-chi3了後, 顛倒m7知e7-tang3 chhong3 saN2?」

「Chiah-e5 li2 eng2-chun7 m7-bat接觸--過, chit-ma2 hiong5-hiong5知iaN2 chiah che7, 當然需要時間消化, to7 ka2-na2本底人起hou7 lan2 toa3 e5厝, chit-ma2崩--去-a, lan2 beh重起, 當然需要1段時間, 重要--e5是li2想beh toa3 siaN2-mih款厝, ai3先設計好勢, 地基phah hou7 chai7, chiah be7起到1半厝soah hou7倒--去.」

「M7-koh goa2 to7是m7知iaN2 ka-ti7想beh toa3 siaN2-mih款厝a7?」

「Li2 ai3 ka-ti7去chhoe7 a7, che, 別人無法tou7 ka7 li2講.」『多出去看看這個世界和社會, 妳就會找到妳想要的.』Panay kan-taN hou7 A-lan5 chit e5建議.

#走chhoe7

大學出業了後, A-lan5吊車尾考tioh8中文所, i搬去北投kap A-kheng toa3 cho3-hoe2, ma7正式kap大學同窗--e5斷線. Ti7學校i參加1 e5所謂e5學運社團, ti7內底負責原住民議題, ti7外口, i ma7開始熟sai7 che7-che7 ti7都市e5原住民, chhiang5-chai7 kap in ti7 1間號做「Sannasai」e5咖啡店聚會, cho3-hoe2唱歌lim燒酒, khah sa-bi2-sih e5時, to7聽in講少年時chun7 e5夢.

另外, A-lan5 ti7所--nih ma7引tioh8助理e5 khang-khoe3, 替教授做研究計畫兼處理行政khang-khoe3. 有1回, A-lan5 teh處理〈台灣婦女文學研究專題〉, kap chit8-koa2女性主義者牽tioh8線, 大部份是大學內底e5教授, 有e5成立基金會, 有e5開冊店, 若有活動, A-lan5有tang時a2 ma7 e7 hong5叫去tau3-saN-kang7.

有1 pai2 ti7『全國婦女國是會議』e5活動, A-lan5去做工作人員, che是kui2-na7 e5婦女團體tau3-tin7辦e5會議, ng3望借chit e5機會發聲, 保障台灣cha-bou2人e5權利, 邀請出席--e5是各婦女團體e5負責人, 大學教授, 研究女性論述e5學者kap立法委員等等.

會議進行tang中, 1 e5 kang7款是工作人員e5 Bunun cha-bou2 gin2-a2 Abus, 對A-lan5講:『為什麼這場號稱全國婦女的會議, 都沒看到半個原住民參加?』Abus是神學院e5學生, 2 e5人今a2日chiah熟sai7--e5.

『可能這場會議的主題是女性參政保障名額這些比較政策面的訴求, 而不是針對原住民婦女處境做討論有關係吧!』

『但是難道說原住民婦女不是全國婦女其中一部份嗎? 原住民女性的處境難道不是更需要改善嗎? 我參加過很多像這樣的活動, 總是期望能找到結合女性及原住民觀點的實際做法, 卻也一再的失望, 她們關心的畢竟只是中產階級女性的權益. 或許我們還是得靠自己的力量站起來吧! 只是我不知道原住民女性有多少實力可以成立團體, 捍衛自己的權力.』Abus講kah chiaN5無奈.

活動soah, A-lan5走去冊店買Abus紹介i看e5冊, 是1 e5原住民cha-bou2寫--e5, 內底有1篇用樓頂樓kha來比喻都市e5中產階級女性運動kap原住民女性運動, 冊內底講原住民cha-bou2 to7 na2像是toa3 ti7 1樓e5人, vision khah eh8 ma7 khah韌性; 中產階級e5 cha-bou2 toa3 ti7 2樓, vision khah闊, 雖bong2 oan-na e7 hou7樓頂e5人壓迫, siong7無m7是siong7 ke7層--e5. Toa3無kang7樓有無kang7款e5需要kap訴求, chit-ma2 soah變做樓頂--e5大主大意beh替樓kha--e5講話.

Tng2到厝, A-lan5行去A-kheng e5房間, 看A-kheng theh8 1本冊teh看, ka7問:「Li2 teh看saN2?」

「Goa2今a2日ti7冊店看--tioh8-e5,《百年心魂》, be7-bai2看--ou! 等goa2看soah chiah借li2看.」

「我今a2日ma7有買1本冊.」A-lan5 ka7今a2日辦活動e5情形, koh有Abus講e5 hit koa2話講hou7 A-kheng知.

「Goa2看hit koa2 teh講cha-bou2人問題e5冊kap in辦e5活動, long2感覺tioh8! To7是an2-ne! Ui3身體, 家庭, 社會, 到食頭路, cha-bou2人一直是khah輸面--e5, 受壓迫--e5, 所以對工作權kap法律權e5保障, toe3老母姓e5自主權......chiah-e5主張long2真認同, 一直到今a2日, goa2 chiah發現原來lan2認定e5全台灣cha-bou2人e5問題, 無的確是原住民cha-bou2 siong7要緊--e5, ma7 m7-bat ka7 in tng7--tioh8 e5問題sa來做訴求.」

「Tu2開始goa2 ma7有chit lo7問題, m7-koh參與久--來, 我發現其實chiok che7團體long2 an2-ne, m7-taN7是婦女團體, 做環保--e5, sak母語文--e5 kang7款有chit e5現象, 到尾--a2, kan-taN care ka-ti7 teh做--e5, 互相無聯繫, koh khah免講有合作e5空間. 1 e5人, 其實有chiaN5 che7身分: 台灣人, cha-bou2人, choh-sit人iah勞工, 有e5 koh有原住民chit e5身分, tak8-e5身分有無kang7款e5問題, ma7互相牽連, long2需要去解決, 若欠其中1部份, to7無法tou7 chiaN5做1 e5完整e5人--a.」A-kheng theh8 i e5經驗ka7 A-lan5講.

A-kheng經驗che7, A-lan5若tng7 tioh8問題, long2 e7 chhoe7 A-kheng問, ui3大學到chit-ma2, A-lan5 ui3 A-kheng hia學tioh8 chiaN che7 mih8件.

Tng2去ka-ti7 e5房間了後, A-lan5 ti7 BBS寫phoe hou7 QA. Ui3 hit kai2 ham7 Bun5-eng in oan-ke了後, 2 e5人to7一直有teh聯絡.

『QA:
或許是高中死黨的關係, 大學時我開始關心原住民議題, 還記得因為那時的轉變我還和Moonlighe還有Lemon她們吵架嗎? 一直到現在, 我還是認為投入原住民工作是正確的選擇, 在這裡, 我找到了志同道合的朋友, 我們一起爭取原住民姓名權, 一起參與還我土地運動, 一起做部落資源調查, 一起發行刊物, 一起辦"都市原住民之夜"......雖然一路走來也碰到很多挫折, 但我總是自豪著自己找到了目標. 但是今天, 潛意識裡的不安卻全部跑出來了......

今天去參加一個全國婦女國是會議, 在會議中認識了一個布農族的女孩子, 她批判了現今檯面上看到的這些婦女團體跟原住民女性的關係, 聽完她的話後, 我才發現原來我也是一直站在非原住民的角度在看待原住民, 雖然我也參與原住民運動，但我只是抱著補償的心態投入原住民工作, 原來我只是一直批判別人, 卻不曾用同樣的標準來檢驗自己.

不管是婦女運動還是原住民運動, 雖然我積極投入並爭取認同, 但似乎少了一點什麼東西......
現在研究所讀的有點煩的Banana』

半點鐘後, A-lan5接tioh8 QA kha3--來e5電話.

「Li2今a2日有去『全國婦女國事會議』--ou! Goa2 ma7有去neh!」電話chhim2 gia5--起-來, to7聽tioh8 QA hoah kah大細聲. 電話講久--來, in自然to7 long2用台語講--a.

「Li2 ma7有去? Li2去hia chhong3 saN2?」A-lan5聽--tioh8有tam7-poh8-a2 chhoah--tioh8.

「Goa2去liap影--a, 有1 e5穿烏牛a2褲ham7紅T-shit--e5 to7是goa2!」QA出業了後to7 ti7 liap影公司teh食頭路, 無koh讀--起-lih.

「HaN5-a2! Hit e5 to7是li2--ou! Goan2工作人員內底有人teh唸講nah e7有人穿kah chiah-ni7 chhin3-chhai2, 原來hit e5人to7是li2!」

「穿an2-ne是koh an2-choaN2? To m7是穿kah thai2-ko-noa7-lo5, hng7-hng7 to7 hou7 lin2 phiN7 tioh8臭味kong..., goa2是去做khang-khoe3--e5, ah8 m7是beh去kap人對看--e5, koh再講, chiah-ni7熱e5天, 穿an2-ne kam2 m7是ke真爽快? Kan-taN lin2 chiah-e5讀冊人e7計較che......Li2是toh 1 e5 a7」

「Li2 ioh a7.」A-lan5 thiau故意boai3 ka7 i講.

「工作人員tioh8--無? Mh......Goa2 ioh是......是m7是khia7 ti7主持人邊--a2 teh用電腦hit e5?」

「Li2 nah e7 ioh hit e5? 是an2-choaN2 goa2聽tioh8有人teh奸臣a2笑e5聲?」

「是chit e5 tioh8--無! Tu2開始e5時, lin2 tak8-e5 m7是long2有『自我介紹』, hit chun7 goa2聽tioh8 hit e5人講i是東吳大學中文所--e5, to7 teh想講kam2 e7是li2? Nah e7有hiah tu2好e5 tai7-chi3? Tng2--來了後看tioh8 li2 e5 phoe, to7知iaN2應該是li2無m7 tioh8!」

「好--lah, 真gau5--lah, e7-tang3出國比賽--a.」

「Hah! Hah! Li2 hit chun7 koh講無beh kap『網友』見面, chit-ma2 m7是看--tioh8-a.」

「Goa2 nah知iaN2 hit e5是li2? An2-ne無chun2算--lah!」

「SiaN2-mih無chun2算, li2知iaN2 goa2, goa2 ma7知iaN2 li2. Koh再講, lan2熟sai7 beh 5冬--a neh, li2有法tou7 koh an2-ne繼續落--去-ou?」

「橫直無見面是朋友, chit-ma2見面了後ma7是"朋──友", koh再講, lan2 ma7無算是正經見tioh8面.」A-lan5特別強調朋友chit 2字, 無想beh hou7 QA誤解.

「8月23 goa2 ai3去新竹山頂hip Tayal部落種khi7-a2 e5影片, li2 beh去--無?」QA知iaN2 A-lan5對che有趣味.

「Goa2看mai7--leh.」A-lan5 ma7知iaN2 QA thiau-kang theh8 che ka7 siaN5.

「若e7-sai2 ai3緊ka7 goa2講--ou!」

學期beh結束chin3前, A-lan5 in社團beh出刊物, i ai3負責其中1 e5專題報告. 暗時tng2去到厝, 身軀洗好了後, A-lan5行去A-kheng e5房間.

「A-kheng, li2前chit8-cham7-a2 m7是講beh去山頂chhoe7 1 e5 eng2過teh bu2原住民運動e5朋友? Li2 tang時beh去? Goa2 ai3負責goan2社刊chit期e5『原住民運動回顧與展望』, 若e7-tang3, goa2 kap li2 cho3-hoe2去, 好--無?」

「An2-ne--ou......無, goa2 kap hit e5朋友約看chit禮拜6 e7-sai2--無?」

「Li2若約--tioh8 chiah ka7 goa2講, goa2 chit禮拜無tai7-chi3.」

拜6 chai2起, A-lan5坐A-kheng e5車去山頂chhoe7 Wagi, i是早期原住民運動e5頭人, 尾--a2選擇tng2部落tiam7籽thoaN3根.

A-lan5問tioh8 chiaN5 che7有關in hit-chun7-a2 teh phang2 e5原則kap方向, ma7互相分享bat參與--過e5議題ham7熟sai7 e5朋友, ui3 Wagi分享e5經驗--nih, i chiah清楚kui工khut ti7「Sannasai」e5都市原住民ham7 tng2去部落ui3草根經營e5原住民是toh位無kang5.

講到日頭落山--a in chiah kap Wagi sio辭, beh走chin3前, Wagi ka7 A-lan5講:「Chia m7是li2 e5所在, li2 ai3去chhoe7 li2 ka-ti7 e5陣地.」

Chit句話, hou7 A-lan5思考chiok久.

7月初, A-lan5 ka7 A-kheng借--i e5《百年心魂》看了, hou7 i感受真深. 故事內底e5女主角接受祖先反抗e5傳統, 放棄中產階級e5地位kap生活, 加入地下組織, chit e5過程e5心理變化, tiuN-tu5 ham7不安, koh有cha-pou朋友e5阻擋, kap組織成員hou7 i e5感情支持, chiah-e5 long2 touch tioh8 A-lan5 e5心肝iN2-a2, hou7 A-lan5做出決定.

8月23, A-lan5 iau2是答應kap QA cho3-hoe2去新竹山頂, ti7 hia, A-lan5看tioh8 in走chhoe7 tioh8部落生存e5路, ma7看tioh8 in對ka-ti7土地e5感情, 雖bong2 khi7-a2 e5行銷無闊, m7-koh部落e5生thoaN3 chiah是ui3 chia開始, A-lan5 ui3 in e5笑面感受tioh8快樂kap自在.

9月初1, Panay收tioh8 A-lan5 e5限時phoe.

Panay:

還記得一樣是在這樣的大熱天, 我參加妳們辦的部落營, 開始我對原住民議題的關懷, 認識A-kheng後, 更打碎我原本安逸的生活, 給了我重重的一擊, 妳們給我的思想啟蒙, 讓我的人生轉了個彎.

妳說過, "多出去看看這個世界和社會, 我就會找到我想要的." 我參與原住民團體, 但畢竟我不是原住民; 我參加婦女團體的活動, 但是她們追求的卻離我太遠. 我一直在尋找, 尋找身分的認同, 尋找可依靠的團體, 尋找永遠的友情, 也尋找轟轟烈烈的愛情, 我一直向外尋找, 卻不曾停下腳步看看我身邊所有的.

去年冬天, 我回家時偶然聽到阿媽在哄大哥的小孩入睡時所哼的搖籃曲, 那是之前我在台南參加平埔族Siraya的營隊聽過的曲調, 那時候我真的愣住了, 回神後, 我才發現我哭了, 原來, "認同"是不需要向外尋找的.

現在, 我找到了友情跟愛情, 也找到了真正屬於我的方向, 謝謝妳! Panay!

P.S 我決定休學了, 以前只知道順著家裡的意思, 依著社會的眼光, 就這樣讀上去, 從不曾想過自己為了什麼讀研究所, 現在我已經不需要這個向"上"晉升的階梯了. 下個月我就要去埔里了, 不過出發之前會先回家一趟, 到時候再聊.

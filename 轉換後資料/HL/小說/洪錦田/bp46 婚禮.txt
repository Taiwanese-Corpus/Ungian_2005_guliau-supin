∮短篇推理
婚 禮
洪錦田
面向ti7 落地鏡，身穿孝服e5 ka-ti7,鼻頭1-chun7 酸，目屎chim-chim 流。Ka-ti7 相了相，chiaN5 無簡單，ka7 頭毛留到 kap 肩胛平長；料kioh是 ti7 婚禮頂，會tang3 梳1個khah chiaN5 人e5 新娘裝--leh ；結局……。In hit  khou tiaN7-tiaN7 teh 講，講cha-bou2 gin2-a2 人，iau2  是留長頭鬃khah 好看，就an2-ne ka7 原底削 gah 像cha-pou 人hiah 短 e5 頭鬃，chit-ma2 都也留到肩胛--a，有影是愛翁 tioh8 拚工。
在來i teh ng3 望e5 結婚典禮，bin5-a2-chai3 就beh 照願--a。M7-koh kui 粒心nah 會chiah be7 tiaN7-tioh8,像Phih-suh-tong2 kang7 款，liam-mi  koan5 liam-mi  ke7,連kui 身軀e5 筋骨也起挽脈，心肝頭也na2 teh 絞疼、teh 滴血……。這一切 e5 一切，kiong7-kiong7 beh piaN3--出-來。I 反悔--a，反悔不該允這層婚事。Iah m7-koh，chit-ma2 ma7 無退路--a。為著beh 嫁hou7--i，i 會tang3 犧牲身軀邊 e5 一切，i 愛--i 是愛到入骨，講無i khah 慘死。設使若會tang3 kap i 守1世人，天大 e5 代價，i 都敢下(he7)。
笑--lah！Khah 笑--1-下好--無？I 強叫ka-ti7 kek 1-sut-a2 khah 笑面--leh！
Iah m7-koh hit 蕊笑容e5 花蕊，偏偏 a2 ti7 這chun7 ta-lian--去-a。笑，ma7 m7 知笑會出siaN2 碗糕來？心情是五味雜亂。Tng 當in 做hit 層連ka-ti7 都無法tou7 諒解e5 tai7-chi3 了後，beh 叫i an2-choaN2 笑會來--leh？
I chit-ma2 e5 心情，像身軀身（seng-khu-sin ）所穿 e5 孝服烏ma3-ma3 kang7 款，烏gah 無1-sut-a2 chheng-chhai2。Tu2-chiah chiah 接著電話hit 頭，所傳--來 e5 chheh-khui3 聲，i koh-khah 忍be7 tiau5 想beh 鑽bih、koh 鑽bih 無路 e5 見笑tai7──i 有影做錯--a，又koh 是1層chiok 嚴重e5 錯。
社務委員每人每個月捐NT1000，tau3 kheng5印刷發行費用，歡迎利用劃撥、信用卡iah是支票贊助 (月捐/季捐/年捐long2會sai2 )


頂禮拜為 a-pa 守靈 e5 時chun7,面對a-pa  e5 遺像，幾-a7 -pai2 想beh chong5 出外口，hou7 車long3-long3--死khah 快活 e5 chhong-pong7。無m7 tioh8--lah！A-pa 是i 害死--e5,i 是1個兇手；雙手bak 著臭臊e5 血味，kan-taN 是為著beh 長久隱瞞hit 個祕密。
當i 知影這個祕密，像好天 teh tan5 脆雷，hiong5-hiong5 去hou7 雷chim--著kang7 款，kui 身人long2 麻--去、眩 （hin5)--去。續--落，i 就下決心beh 掩kham3 這個畏人知 e5 祕密。講若是be7 出破，koh-khah 久ma7 be7 hou7 人知影 in hit  khou 是a-pa  e5 私生子……。

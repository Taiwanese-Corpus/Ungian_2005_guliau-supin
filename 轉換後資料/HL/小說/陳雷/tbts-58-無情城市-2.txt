無情城市-2
陳雷 
 
	籤 抽 了 e5 時 ， 香 已 經 燒 一 半 去 ah 。 伊 ka7 香 theh8 過 來 中 央 hit 個 大 香 爐 插 好 勢 ， koh ka7 神 明 拜 三 下 ， 才 oat 過 來 清 淨 師 姊 e5 辦 公 室 。 Che 師 姊 e5 辦 公 室 頭 前 一 叢 玉 蘭 ， 上 蓋 清 淨 。 阿 貞 a 若 來 ， to7 泡 茶 切 西 瓜 ， 招 待 上 蓋 親 切 。 
	To7 是 舊 年 明 輝 a 有 hit e5 病 e5 時 ， 清 淨 師 姊 有 ka7 伊 表 示 ： “ 濟 佛 慈 悲 救 萬 難 “。 所 以 阿 貞 a 有 kap 神 明 約 束 下 ( he7 ) 願 ： “ 若 是 你 濟 佛 保 庇 ， hou7 阮 阿 輝 a 一 個 月 平 安 無 代 誌 ， 我 to7 一 月 來 燒 香 拜 拜 ， 奉 獻 神 明 五 萬 khou 。“  神 明 馬 上 答 應 ， 一 poah8 to7 三 e5 上 杯 (siuN7  poe) 。 因 為 hit 時 台 大 e5 專 科 教 授 有 ka7 伊 說 明 ， 這 種 兒 童 e5 白 血 病 治 療 了 後 ， 結 果 khah phaiN2 按 算 。 若 是 好 運 五 年 內 無 koh 再 發 作 ， 根 治 e5 機 會 to7 真 大 。 所 以 阿 貞 a 是 這 款 e5 拍 算 ： 咱 求 神 明  be7  輸 ka7 公 司 買 保 險 ， 一 月 日 納 一 擺 ， 分 期 付 款 ， 五 冬 納 了 若 無 代 誌 ， ah to7 好 勢 ah 。 所 以 伊 攏 有 照 起 工 一 個 月 來 一 擺 ， 到 taN 已 經 納 五 擺 ah ， to7 也 成 績  be7  bai2,阿 輝 a 一切 平 安 無 事 。 
	這 日 下 晡 ， 清 淨 師 姊 看 阿 貞 面 色 無 好 ， 見 面 講 ： “ 無 清 無 淨 ， 我 (ngou2) 心 不 定   ( teng7 ) 。“  阿 貞 a ka7 hit 日 掠 gin2-a2 tok 指 頭 a e5 代 誌 ， 按 頭 到 尾 講 hou7 師 姊 聽 。 Koh theh8  tu2-chiah 抽  e5 hit 支 籤 hou7 師 姊 看 ： “ 這 世 恩 怨 前 世 債 ， 前 世 好 bai2  這 世 賠 ， 命 中 注 定 有 大 劫， 明 輝 前 進 得 光 明 。 “  師 姊 讀 了 ， 目 睭 kheh ， 嘴 內 念 ： “ 阿 彌 陀 佛 ， 好 e5 來 ，bai2  e5 去 ， 濟 佛 保 庇 ， 包 你 明 輝 a 無 代 誌 。 “ 按 呢 阿 貞 a 才 放 心 ， 知 影 神 明 已 經 同 意 ， 用 明 進 a 去 代 替 明 輝 a， 解 決 這 個 問 題 。 因 為 伊 前 世 有 欠 明 輝 a e5 債 。      
( 3 )
	烏 槍 e5 一 手 ka7 細 漢 gin2-a2 chang 起 來 ， 大 力 ka7 pa 落 去 ，  “ 幹 恁  ne2 ！ 恁 母 a kap 恁 父 i7 sng2 e5 ， m7  納 錢 ， 恁 父 斬 你 這 枝 手 tu2 數 (siau3 ) ！ “ 一 刀 to7 ka7 斬 落 去 。 He gin2-a2  be7  赴 哀 ， tu2 好 五 枝 指 頭 a 齊 齊 tok 無 去 。 M7 甘 願 ， 規 pak 肚 火 ， 菜 刀 giah8 起 來 beh koh tok 。 雞  kui a 按 外 口 入 來 ， tu 一 份 報 紙 hou7 伊 ， 講 ： “幹 ！ 你 看 。 “ He 報 紙 頂 面 有 一 張 細  張 相 ， ka7 對 khah 真 leh ， 幹 ， to7 是 這 個 m7 成 gin2-a2 e5 。 叫 阿 環 a來 讀 hia e5 字 ， 龜 怪 koh 是 一 節 chhoe7 人 e5 廣 告 。 陳 明 進 無 故 失 蹤 ， 父 母 chhoe7 無 真 煩 惱 ， 報 消 息 e5 賞 金 五 萬 khou 。 問 he gin2-a2 ， 講 老 父 名 作 陳 進 發 ， ti7 文 心 路 開 電 器 行 ， m7 是 作 醫 生 e5 ， 才 知 影 taN 苦 ah ， 糊 塗 掠 m7-tioh8 gin2-a2 ， 結 局 冤 枉 tok m7 -tioh8 指 頭 a ，莫 怪 he 醫 生 大 好 膽 ， 到 taN m7 來 納 錢 。 TaN 好 ah ， 到 chia 來 ， pu5 a 準 菜 瓜 ， 芋 a 準 蕃 薯 ， 七 a 作 八 a to7 ka7 hut 。 拍 一 支 電 話 去 文 心 電 器 行 ， giang 三 聲 ，頭 家 娘 接 起 來 聽 ， 烏 槍 e5 講 ： ” 頭 家 娘 ， 攪 擾  hou N h  , he 報 紙 houNh ， 有 講 你 teh chhoe7 無 陳 明 進 ，…… ” 頭 家 娘 緊 張 問 ： “ 伊 ti7 to2 ？ 阮 明 進 a ti7 to2 ？… 你 是 啥 人 ？ … “ 烏 槍 a ka7 電 話 tu hou7 gin2-a2 ， 叫 伊 kap 老 母 講 話 。 He gin2-a2 驚 ，  be7  曉 講 話 ，kan-na 電 話 中 “ 阿 母 … 阿 母 … “ 一 直 khau3 。 He 老 母 認 著 kiaN2 e5 聲 ， 心 狂 血 熱 ， 直 直 問 ： “ 明 進 a ， ah 你 是 按 怎 lah ？ … 你 ti7 to2 lah ？ … “ 烏 槍 e5 電 話 搶 過 來 ， 講 ： “ 恁 明 進 a hou Nh ， ti7 chia  be7  慣 勢 ， 吵 beh 轉 去 lah  ， … 若 是 beh koh 見 伊 一 面 ， 明 a chai3  中 晝 十 二 點 ， … 賞 金 三 百 萬 ， … “ He 老 母 聽 kah 腳 手 phi2-phi2-chhoah ， 知 影 是 綁 票 e5 掠 kiaN2 去 ， 十 樓 e5 心 肝 攏 teh 火 燒 厝 ， 電 話 中 一 直 ka7 哀 求 ： “ 拜 託 leh ， 拜 託 leh lah ： 好 心 我 e5 gin2-a2 m7 通 ka7 我 kang7, 錢 beh 外 che7 攏 hou7 你 ， … “ 話 講 一 半 ， 電 話 khiak8 一 下 to7 切 斷 去 。 
	隔 轉 日 ， 一 袋 錢 款 好 勢 ， 照 電 話 中 e5 指 示 ， 陳 進 發 家 己 一 個 駛 車 去 草 屯 。 一 路 操 心 koh 緊 張 ， 無 注 意 著 後 面 早 to7 一 隻 ou-tou-bai2  teh ka7 toe3 。 來 到 十 字 路 口 ， tu2 好 紅 燈 停 落 來 ， 雄 雄 一 隻 ou-tou-bai2  chong5  oa2 來 。 車 頂 兩 個 人 ， 頭 殼 kap 面 kham3 烏 暗 e5 安 全 帽 ， 像 太 空 來 e5 外 星 人 掠 伊 看 。 後 面 hit 個 按 pak 肚 邊 抽 一 枝 短 槍 出 來 ， tu2 好 注 死 槍 管  (kong2 ) 正 正 對 伊 e5 面 。 陳 進 發 m7 敢 tin2 動 ， 乖 乖 身 軀 邊 hit 袋 錢 theh8 hou7 伊 。 Tu2 好 紅 燈 換 綠 燈 ， he ou-tou-bai2 sut 一 下 ， 錢 kap 人 攏 chong5 無 去 。 
	轉 來 到 厝 ， 一 袋 錢 ia7 出 來 土 腳 看 ， na2 看 na2 摸 ， lu2 摸 lu2 爽 ， 算 算 leh ，足 足 有 三 百 萬 。 烏 槍 e5 講 ： “ 幹 恁 娘 neh！ 像 按 呢 theh8 錢 m7  chiah 有 心 適 。 “ 雞  kui a 講 ： “ 你 有 聽 著 無 ？『 錢 beh 外 che7 攏 hou7 你 。』 幹 ！ beh 知 ma7 ka7 出 五 百 萬 。 “  三 個 人 薰 直 直 pok ， bih-luh 開 來 灌 ， 烏 槍 e5 假 ma-se ， 伸 手 摸 阿 環 a e5 乳 ， beh thng3 伊 e5 衫 。 阿 環 a 人 肥 ， 青 kong5 剝  be7  好 勢 ， 一 領 衫 kap 裙 thiah thiah 破 ， 三 個 人 起 愛 笑 ， 你 看 我 ， 我 看 你 ， 六 粒 目 睭 珠 a lian3 過 來lian3 過 去 teh 相 咬 。 雄 雄 聽 著 房 間 內 面 gin2-a2 teh hau2 e5 聲 ， 阿 環 a問 ： “ Che gin2-a2 taN beh 按 怎 ？ “ 烏 槍 a 講 ： “ Che 你 免 煩 惱 ， 我 kap 雞 kui a 來 處 理 to7 好 。 “  Soa3 手 put 一 phong2 錢 hou7 阿 環 a ： “ Chia e5 錢 你theh8 去 買 siu2 衫 。 “
(4) 
	到 第 九 工 ， 阿 貞 a 才 ti7 報 紙 頂 看 著 這 個 消 息 。 Ti7 草 屯 e5 公 路 邊 ， 有 人 發 現 一 個 查 甫 gin2-a2 e5 屍 體 。 初 步 法 醫 鑑 定 ， 講 是 hou7 人chhui  am7 -kun2  死 e5 。 手 骨 拍 chih8 去 ， 其 他 身 軀 有 傷 ， 正 手 大 pu7-ong kap 倒 手 指 頭 a 攏 無 去 。 阿 貞 a 心 內 想 ， 這 個 to7 是 hit 個 hou7 人 掠 m7-tioh8 綁 票 去 e5 細 漢 gin2-a2, 因 為 伊 e5 父 母 無 人 通 知 ， m7 知 影 通  (thang) 去 納 錢 ， 按 呢 hou7 人 作 掉 去 。 
	Hit 日 伊 家 己 一 個 轉 來 慈 濟 宮 ， 因 為 頂 禮 拜 有 ka7 神 明 講 好 ah ， 代 誌 若 順 是 解 決 ， to7 是 這 款 安 排 ，伊 beh 轉 來 ka7 神 明 特 別 說 (soeh) 多 謝 。             
    	He 清 淨 師 姊 聽 著 gin2-a2 謀 殺 e5 消 息 ， 知 影 代 誌 完 滿 解 決 ah ， 替 阿 貞 a 歡 喜 ， ka7 伊 講 ： “ 恭 喜 ！ 恭 喜 ！ “ ma7 是 泡 茶 切 西 瓜 ， 上 蓋 親 切 。 阿 貞 a 講 ： “ 感 謝 師 姊 點 示 。 “ 按 皮 包 內 theh8 一 張 支 票 出 來 ， 雙 手 交 hou7 師 姊 ， koh 另 外 添 油 香 五 千 khou 。 師 姊 theh8 hit 張 支 票 ti7 手 裡， 真 安 靜 清 白 e5 面 容 ， 一 手 lut8 光 彩 金 金 e5 佛 珠 ， 嘴 裡 念 ： “ 阿 彌 陀 佛 “， 連 續 三 句 ， he 錢 kap支 票 才 收 去 。 這 時 阿 貞 a 感 覺 ， 一 切 完 滿 結 局 ， 因 為 普 通 ti7 這 款 e5 場 合 ， 師 姊 是 kan-na 唸 一 遍 『 阿 彌 陀 佛 』 nia7-nia7 。 又 koh 對 這 項 代 誌 ， 伊 kap  in  翁 攏 是 仝 款 e5 看 法 ， 若 是 明 進 a 會 thang3 代 替 明 輝 a ， 為 著  in  這 個 心 肝 iN a e5 kiaN2 ， 這 三 百 萬 奉 獻 hou7 神 明 ， 定 tioh8 是 比 hou7 綁 票 e5 theh8 去 黑 白 開  (khai) 加 真 有 意 義 lah 。 
	伊 一 方 面 按 呢 想 ， 行 離 開 師 姊 e5 辦 公 室 e5 時 ， 無 張 持 去 注 意 著 ， tu2 好 寺 裡 e5 玉 蘭 已 經 開 始 大 開 ， hit 日 下 晡 成 實 是 滿 四 圍 e5 清 芳 ， 一 禮 拜 以 來 that ti7 心 頭 e5 千 斤 萬 擔 ， hit 款 作 人 老 母 固 執 e5 私 心 kap 愛 心 ， 放 捨  be7  去 e5 操 煩 ， 這 時 才 若 像 鳥 a 放 出 籠 (lang)， 作 一 下 飛 無 去 ah。 
	總 是 猶 有 一 個 問 題 ，  in  翁 kap 伊  be7  tang3 完 全 理 解 。He 報 紙 明 明 有 寫 ， gin2-a2 正 手 大 pu7-ong kap 倒 手 指 頭 a 攏 無 去 ， 是 按 怎  in  到 taN 才 攏 總 收 著 一 枝 指 頭 a nia7-nia7 ？ 因 為 m7 愛 jia2 事 e5 關 係 ， 關 於 這 點 kap 這 個 案 件 其 他 方 面 e5 內 容 ，  in  無 koh 進 一 步 去 研 究 ，tiam7 tiam7 choaN7 按 呢 到 chia 準 soah 去 。 
	無 彩 六 個 月 以 後 ， 阿 輝 a e5 白 血 病 koh 再 發 作 ， 治 療 無 效 。 Gin2-a2 過 身 了 後 ， 阿 貞 a to7 無 koh tak8 個 月 轉 去 慈 濟 ， 點 香 燒 金 ， 分 期 付 款 hou7 神 明 ah。     
 


＜念 歌 a 鼓＞ 
英 雄 先 知( 一)  			陳 雷 

（ I ）  一 te3土 地 

1.	古 早 這 個 所 在 ， 叫 做 三 角 勢 ， 市 政 府 登 記 是 ， 東 寧 二 號 地 。 頭 前 巷 a 路 一 choa7 eh8 eh8 ， 後 面 khia7家 厝 二 排 齊 齊 ， 看 是 無 啥 貨 ， 總 是 近 來 新 聞 報 真 che7， 代 誌 古 怪 生 。 
2.	原 來 是 公 園 預 定 地 ， 所 以 到 taN 無 人 起 厝 ， 也 無 看 he 公 園 ti7toe2？草 a 亂 叉 叉 ， 中 間 ma7有 牽 牛 a 花 ， 又 koh 蕃 薯 a 嫂 ， 南 旁 種 一 棚 ， 黃 金 菜 瓜 花 。 
3.	中 央（ ng ）二 叢 大 凰 凰 ， 日 本 時 代 e5， 熱 人 開 紅 花 ，lu2熱 開 lu2紅 ， lu2紅 開 lu2che7。 近 看 半 天 koan5， 親 像 二 扇 雨 傘 花 。 里 長 許 錦 泉 先 生 ， 食 老 無 牙 齒 ， 代 誌 bat 界 che7， 伊 講 he ， he ， 就 是 日 本 時 代 e5。        
4.	TaN  chit-ma2中 國 a 來 ， 代 誌 變 界 che7， 大 家 有 空 無 空 ， 想 東 想 西 ， 空 頭 想 真 che7 。 看 hit te3三 角 地 ，eng5 eng5 無 起 厝 ， 也 無 抄 地 皮 ， 實 在 ＜ 真 奇 怪＞ ， ma7是 無 ＜不 應 該＞ ， 無 彩 koh lian5-hoe5 。 
5.	所 以 早 時 上 班 in to7按 hia 過 ， 下 晡 買 菜 行 到 te3， pun2-so3koaN7 一 、 二 袋 ， soa3手 ka7kiat 過 ， oe3hou7一 四 界 。 中 國 a 時 代 解 嚴 了 ， 講 人 民 是 主 人 ， 投 票 e5若 皇 帝 。 講 民 主 是 自 由 ， tak8 項 免 phaiN2  勢 ； 如 此 這 款 小 公 園 ， 暫 時 永 遠 pun2- so3地 ， 結 局 按 呢 ， 一 地 二 用 soah 真 好 勢 。 
6.	為 著 這 個 關 係 ， 三 角 勢 開 拓 了 新 天 地 ， 巷 a 底 狗 to7來 真 che7， 代 先 來 一 、 二 隻 ， 尾 a 牽 一 家 伙 。 有 個 乞 食 狗 ， 有 e5路 邊 e5， 公 e5母 e5， 大 大 細 細 ， san3-san3  ku-ku ，pin2  a 骨 一 個 一 個 。 總 是 若 來 到 te3， 大 家 真 好 禮 ， 就 叫 in 狗 人 客 。 
7.	所 以 這 te3三 角 勢  e5三 角地 ， 變 作 三 用 地 ， 有 花 有 草 小 公 園 ， 狗 來 狗 去 新 天 地 。 外 來 政 權 解 嚴 了 ， 請 百 姓 作 主 人 ， 投 票 e5是 頭 家 ， 心 情 按 呢 大 家 好 ， pun2-so3  亂 亂 chok8 ， kiat hou7一 四 界 ， ah to7心 情 實 在 大 家 好 ， ia7 ia7一 四 界 。    

(II) 狗 來 ah 

1.	講 著 這 陣（ tin7  ）狗 人 客 ， 大 約 二 十 個 ， 有 e5是 朋 友 ， 有 e5有 親 chiaN5 關 係 。 有 e5頭 尖 尖 ， 有 e5鼻 te2te2，有 e5 hiN7（ 耳 ）a  減 一 個 ， 有 e5 pai3  腳 玲 瓏 走 ， 有 e5尾 溜 m7知 按 怎 斷 chit8-koeh8  ？ 當 時 社 會 時 行 皮 膚 病 ， 公 e5母 e5， 大 大 細 細 ， thai2 ko jiau5 扒 扒 。 
2.	單 單 he to7伊 一 隻 ， 上 界 he to7 假 大 尾 。 身 軀 若 火 炭 ， 天 暗 to7無 看 ， to2 一 旁 是 頭 ， to2一 旁 是 尾 。 天 暗 he to7 chhun 二 粒 ， 目 睭 仁  a 花 花 綠 綠 ， be7輸 二 pha 鬼 a 火 。 
3.	To7是 伊 上 界 大 尾 ， 伊 to7是 臭 頭 a 狗 頭 家 。 早 時 小 姐 上 班 按 hia 過 ， 伊 to7hah hi3 peh 嘴  phoe2 ， 一 choa7烏 嘴 舌 ， 二 排 狗 嘴 齒 ，害 he 小 姐 行 路 緊 張 be7好 勢 ， koan5屐 a  oaiN2  一 下 ， 心 肝 跳 二 下 ， 夭 壽 這 種 狗 精 牲 ， na5喉 若 pong7 空 ， 別  物 m7免 講 ， 吞 細 漢 gin2  a2上 好 勢 。
4.	To7是 伊 一 隻 二 隻 大 ， 伊 to7是 gian3 頭 狗 頭 家 。 規 陣 m7成 狗 ， to3ti7kha-chhng phoe2，有 e5來 鼻 味 ， 有 e5來 chng7尾 。 總 是 A2-bat 聽 伊 pui7 ， A2-bat 看 伊 搖 尾 。 黃 竹 山 先 生 ， toa3ti7巷 a 口 ， ti7公 賣 局 買 賣 ， 禿 （ thut ）hiah 人 細 漢 ， 無 膽 講 gong7  話 ， 講 伊 bat 聽 烏 舌 e5pui7 過 ：  “ 親 像 豬 teh hau2，be7輸 牛 拍  e7 。 ”  按 呢 講 一 款 ， he 有 e5無 e5。 
5.	一 方 面 人 客 狗 看 人 家 狗 ， phu2phu2無 啥 貨 ， 按 怎 ， 怎 樣 ， 那 會 按 呢 生 ？ to7是 in ， 出 門  am7-kun2  kong 拔 鍊 ， to7是 in ， 行 路 soan7 尿 攏 iap8尾 。 結 局 雙 旁 無 kap（ 合 ）意 ， be7作 伙 ， 若 是 面 對 面 ， to7是 目 咬 目 ， pui7 pui7  嚷 嚷 ， 氣 消 才 放 in 過 。 
6.	結 局 伊 上 界 大 尾 ， to7是 伊 土 皇 帝 狗 頭 家 ， 鬼 a 目 睭 鬼 a 舌 ， A2-bat kap 人 ai2-sat-chuh, A2-bat  ka7人 搖 尾 。 咱 三 角 勢 e5人 家 ， to7是 查 某 人 kau7 話 ， 查 甫 人 有 禮 ， ti7伊 kha-chiah 後 ， 無 人 加 講 話 ， ti7伊 面 頭 前 ， o3-to3-bai2 自 動 車 ， ah 攏 to7好 禮 讓 伊 代 先 過 。 

（ III） 惱 （ lou2）身 惱 命 

1.	為 著 chia  e5 狗 人 客 ， 厝 邊 隔 壁 分 派 別 。 蕃 薯 嫂 a in ， 念 經  學 慈 悲 ， 拜 佛 有 差 別 ； 有 時 狗 作 人 服 侍 ， 有 時 人 作 狗 款 待 ， 民 主 時 代 ， 人 權 狗 權 平 等 ， 講 是 無 啥 奇 怪 。 
2.	隔 壁 小 姐 林 ， 三 十 猶 未 嫁 ， 獨 身 吃 早 齋 ， 合 作 社 吃 頭 路 ， 作 會 計 。 in tau 規 家 伙 ， 老 母 一 個 ， 小 弟 二 個 ， 研 究 生 死 這 條 路 ， 彎 彎 khiau  khiau ， 上 界 徹 底 。 講 是 萬 物 眾 生 迴 輪 ， 作 人 作 狗 相 欠 債 ， 前 生 作 狗 ， 這 世 作 人 客 ； 這 世 作 人 ， 過 來 作 精 牲 ， 好 phaiN2  字 運 ， 上 （ chiuN7）天 落 地 ， 早 晚 攏 著 輪 一 迴 。 
3.	不 而 過 ， in 老 母 一 個 ， ti7菜 市 a thai5  豬 賣 豬 肉 ， 人 叫 肥 肉 嫂 。 肥 肉 嫂 ， 人 大 khou ， 性 地 好 ， 生 理 會 作。 總 是 奇 怪 ah ， 真 奇 怪 ！ Ti7菜 市 a  ti7厝 邊 ， 關 於 作 人 作 豬 ， 生 死 輪 迴 ， hit 款 代 誌 ， to7攏 A2-bat 聽 伊 講 過 。 
4.	猶 有 陳 先 生 ， 翁 某 ti7國 中 作 先 生 ， 狗 in 上 界 chheh ， 暗 時 狗 若 吵 ， 日 時 to7be7教 冊 ， 實 在 he 狗 比 學 生 khah phaiN2  管 制 。 半 暝 m7睏 走 相 jiok ， 遇 著 月 khah 光 ， 規 陣 無 代 誌 ， 相 招 吹 狗 螺 。 Ah 實 在 ， 受 狗 蹧 踢 了 真 徹 底 ， 心 to7消 沈 ， 人 也 怨  切 （ chheh ）， 頭 毛 白 花 花 。  陳 先 生 ， 去 chhoe7里 長 伯 ， 去 吃  茶 ， 去 講 話 ， 去 討 論 人 生 kap 狗 生 ， 討 論 生 活 品 質 、 社 會 安 全 、 衛 生 e5種 種 問 題 。 
5.	里 長 許 錦 泉 先 生 ， 歲 頭 有 ， 人 固 結 ， 狗 a 代 誌 事 實 也 A2-bat 去 想 過 ， hiN hiN haN3 
haN3， m7知 老 師 teh 講 啥 貨 。 To7是 有 一 工 ， khiau  ku 目 睭 輸 ， 行 路 be7好 勢 ， 踏 著 狗 屎 poah8  一 倒 ， 惱 身 惱 命 soah ka7gin2 -a2會 失 禮 ， ah to7真 失 面 子 ， 家 己 lu2想 lu2phaiN2  勢 。 
6.	所 以 伊 to7一 家 一 家 去 拜 訪 ， kap 大 家 討 論 ， 禁 止 狗 a 放 屎 e5代 誌 ： ” pun2 so3 咱 mai2  tan3 ， 狗 a 無 通 吃 ， in to7搬 出 去 。 ”  大 家 嘴 應 好 ， 同 情 伊 ， 無 三 日 ， 大 包 小 包 又 koh 來 來 去 去 。 結 局 社 區 這 項 代 誌 ， 狗 a 福 利 排 第 一 ， pun2  so3才 koh 另 外 想 辦 法 處 理 。 
7.	Ti7 che 紛 紛 亂 亂 e5中 間 ， ma7有 人 假 中 立 。 外 省 a 李 太 太 ， 電 頭 毛 作 生 理 ， 人 客 意 見 算 第 一 。 人 客 若 反 對 ， 伊 to7鬥 受 氣 ， 人 客 若 贊 成 ， 伊 to7pun5 雞  kui 。 有 一 日 ， 大 漢 後 生 讀 商 專 ， 巷 a 內 駛  ou-tou3-bai2 出 代 誌 ， chong5 著 狗 母 ， peng2  車 去 入 院 ， 開 刀 開 真 che7錢 。 To7是 ti7hit  工 ， 伊 才 來 表 示 ， chia e5人 客 狗 ， 攏 ＜不 是 好 東 西 ＞ ， ＜ 他 媽 的 ＞ ，  攏 ＜ 不 是 好 東 西 ＞ ！ 

（ IV） 英 雄 雄 雄 遇 先 知 

1.	講 著 he 車 禍 ， 人 kah 車 相 pong7 ， 車 kap 狗 相 chong5 ， 攏 是 真 平 常 。 你 看 這 choa7巷 a 路 ， pai2 腳 狗 a 玲 瓏 走 ， 攏 是 車 禍 kauh 無 死 ， 留 一 條 狗 命 ， 減 一 枝 狗 腳 腿 。 M7 ku2 ， 但 是 ， 那 知 hit  一 日 ， 狗 母 大 肚 koh 有 身 ， he to7一 肚 狗 a kiaN2， kap 老 母 作 伙 去 … ， ah he to7一 肚 狗 a kiaN2 ， 作 一 捆 未 出 世 ， kap 老 母 hng7  hng7 作 伙 去 。 
2.	消 息 傳 出 去 ， 拜 佛  e5緊 張 ， he to7念 經 無 歡 喜 ， 講 千 講 萬 講 m7是 ， 一 隻 狗 母 十 條 狗 命 根 ， taN chit-ma2 ，若 無 和 尚 來 念 經 ， 狗 a 身 魂 beh to2去 ？ TaN chit- ma2 ，若 無 西 （ sai ）公 來 超 度 ， chit  choa7巷 a 路 ， nai2 有 平 安 e5日 子 ？ 
3.	趕 緊 叫 阿 籃 a ， koh 去 電 頭 鬃 ， 順  soa3 ka7 李 太 太 講 情 理 ， 念 經 超 度 e5代 誌 。 李 太 太 ， 驚 開 錢 ， 假 受 氣 ， 真 無 歡 喜 ， 伊 講 ：” 冤 枉 ah ！ 冤 枉 ！ 狗 母 來  tong7  車 ， ＜ 他 媽 的 ＞ ， m7是 車 去 pong7  伊 。” 伊 to7＜ 他 媽 的 ＞  ti7 hia ， ＜ 他 媽 的 ＞  念 chit 大 堆 ， 攏  m7是 ＜ 好 東 西 ＞ 。 
4.	七 講 八 講 無 法 伊 ， he 外 省 a 太 太 佛 有 信 ， 總 是 驚 錢 m7驚 死 ， 講 hit lo7中 國 a 話 ， 台 灣 人 聽 be7入 耳 （ ni2）。 隔 壁 小 姐 林 ， 三 十 吃 早 齋 ， 未 嫁 khah 有 心 ，  ah ma7khah 有 錢 。 蕃 薯 a 嫂 介 紹 ， 揀 一 個 好 日 子 ， 請 至 善 大 師 ， 請 蓮 花 阿 姊 ， 來 巷 a 頭 燒 香 ， choa7狗 a 轉 去 ， 來 巷 a 尾 燒 金 ， 送 in 去 出 世 。 按 呢 khi-khi- khok8-khok8  念 一 日 經 ， khin-khin-khiang-khiang  kong3  一 日 鐘 ， 大 家 聽 了 心 to7清 ， ah to7汽 車 ou-to3-bai2 ，又 koh pu5一 下 走 真 緊 ， he to7  走 真 緊 oh ， 走 真 緊 ！ 
5.	另 外 一 寡 人 ， 想 空 想  phang7 候 時 機 ， 一 位 名 作 蘇 英 雄 ， 一 位 名 作 陳 先 知 。 英 雄 蘇 先 生 ， bau7 工 程 ， so7 圓 a ， 作 生 理 ， 偷 工 減 料 ，講 這 步 than3 錢 上 界 緊 ； 先 知 陳 先 生 ， 選 議 員 ，作 政 治 ， 一 枝 嘴 掛 雙 個 chih （ 舌 ）， 畫 山 畫 水 ， ma7是 講 ， 這 步 lian2  錢 上 界 sui2 。 
6.	TaN chit ma2 咱 這 個 社 會 ， 外 來 政 權 解 嚴 了 ， 民 主 政 治 to7實 施 ， 問 題 難 免 積 一 堆 ， 你 去 請 教 政 治 家 ， 問 in 民 主 是 啥 物 ?? in 講 che 你 soah m7知 ， to7是 買 票 請 食 桌 ， 開 錢 辦 選 舉 ； 問 hia e5生 理 人 ， 自 由 是 啥 物 ?? in 講 che 咱 攏 知 影 ， to7是 人 人 顧 than3 錢 ， mai2 去 chhap 政 治 。 
7.	所 以 這 個 社 會 解 嚴 了 ， 真 che7英 雄 kap 先 知 。 你 問 市 內 人 ， 英 雄 是 啥 物 ?? in 講 英 雄 親 像 翁 大 銘 ， 錢 lian2 真 che7人 看 無 ， 英 雄 he to7 是 。 你 問 草 地 人 ， 啥 物 是 先 知 ?? in 講 先 知 親 像 李 登 輝 ， 話 講 真 che7人 聽 無 ， he to7 是 先 知 。 
8.	結 局 這 個 新 社 會 ， 英 雄 先 知 那 會 hiah nih  che7？ 這 個 現 象 ， ma7是 一 個 危 機 ， 因 為 人 人 按 呢 想 ： 咱 若 無 去 作 英 雄 ， 也 著 ai3 去 學 先 知 ， 猶 ma7有 人 兩 項 攏 會 曉 ， 超 級 英 雄 兼 先 知 。
9.	所 以 為 著 這 te3（ 塊 ）地 ， 陳 蘇 來 熟 似（ sai7  ），英 雄 遇 先 知 ， 話 一 講 to7投 機 。 先 知 有 禮 ka7伊 表 示 ： ” 我 是 民 意 代 表 ， 代 表 民 意 。 公 園 這 te3地 ， 緊 緊 ai3 著 起 ， 為 著 大 家 --- 你 我 e5福 利 。 工 程 你 來 現 場 一 概 全 部  bau2 ， 手 續 我 去 政 府 tak8 位 出 一 枝 嘴 ， 起 好 起 bai2 不 常 在 ， 經 費 若 有 chhun， 你 才 hou7我 知 。” 
10.	蘇 先 知 tam3 頭 to7應 伊 ： ”先 知 講 了 上 有 理 ， 英 雄 一 聽 入 雙 耳（ ni2 ）。 工 程 我 盡 力 ， 手 續 你 盡 嘴 ， 有 than3 無 than3 不 常 在 ， 經 費 定 著 chhun ， 外 che7照 你 e5心 意 。 ” To7 是 按 呢 這 款 ， 英 雄 雄雄 碰 先 知 ， 談 了 真 投 機 ， lian2 錢 合 作 候 時 機 。 
11.	但 是 這 個 中 間 ， 有 一 個 危 險 期 ， 若 是 起 公 園 ， 狗 a beh to2去 ？ 拜 佛 e5大 反 對 。 in 講 為 著 起 公 園 ， 狗 a 來 犧 牲 ， che 菩 薩 ma7是 be7同 意 。 議 員 陳 先 知 ， 到 chia 才 知 影 ， 民 主 政 治 人 民 作 主 e5時 ， tak8 項 代 誌 真 費 氣 ， 又 koh 狗 權 人 權 平 等 e5意 義 ， 萬 事 無 hiah 容 易 ！ 若 是 狗 a 佔 公 園 ， 親 像 人 a 起 違 章 ， 上 界 phaiN2  處 理 ， 就 是 be7趕 得 ！ Be7 趕 得 ！ 確 實 be7趕 得 ！ 
12.	為 著 這 個 危 機 ，暫 時 be7tang3  解 決 代 誌 。 所 以 姑 不 而 終 ， 英 雄 請 教 先 知 ， in 去 請 教 友 e5kap 兄 弟 ， ma7有 政 府 顧 問 一 大 堆 。 Che 一 個 空 頭 ， 大 家 好 空 死 ， 鬥 空 來 ， 鬥 空 去 ， 製 造 時 機 ， 解 決 代 誌 。 
 
   

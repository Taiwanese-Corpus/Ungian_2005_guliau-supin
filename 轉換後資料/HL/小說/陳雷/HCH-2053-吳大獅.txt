李算本chhoa7賴蔥tng2去厝裡請茶，問伊講：「M7知有啥指教？」賴蔥袋a2 thau2開，theh8 hit張鹿皮hou7李算本看，倒旁hit半than2橫一choa7一choa7蕃a2字看無。李算本搖頭：「這紅毛蕃a2字掠than2橫，無人看有。」「啥人是紅毛蕃？」「Hiang3時外海來台灣e5蕃a2。」賴蔥心內想，taN苦--a,我一choa7路來，結果伊也m7-bat字。Toh8是tou7-kun2-a2字看--起來long2仝款，李算本m7知he是新港文，m7是紅毛蕃a2字。正旁hit半直直一choa7一choa7寫kah烏烏密密，toh8是毛筆寫e5字，long2猶清楚認會出--來。一字一字ka7讀：

	立招耕字史椰甲社蕃金仔大萬成仔萬芳阿尾大萬等有承租應分水田伍丁生落土名在竿X林庄前東畔東至六X西至大宇的田為界南至水溝為界北至水圳為界四至界址明白今因無力耕作托中引就與漢--林后觀前來出面承耕當日憑中三面言議定時收過值磧地佛面銀式百捌拾伍大員正銀即日仝中田隨付銀主掌營耕作歷年配納大租粟壹拾石正到社交納給出租單存照日自乾隆參拾伍年XX至乾隆伍拾伍年拾月終為滿至期X業主備契內磧地銀一齊送還銀主取出契字如是無X田依日付銀主再耕掌管不敢阻當保此田係是承租物業與社內蕃親人等無干亦無重張X以及交加來歷不明為礙如有不明等情芳萬仝出首抵當不干銀主之事此係二比甘願各無反X憑立招耕字壹紙付執為X
	即日仝中收過契內磧地佛面銀貳百捌拾伍元貞正完足再X

		當日批明其田成仔該管參丁
		金仔該管參丁
				阿尾該管參丁	為中併知見（印）代筆（印）
	
	乾隆參拾伍貳月		日立招耕字史椰甲社蕃	金仔大萬
									成仔萬芳
									阿尾大萬

Toh8是史椰甲社khah早ui3蕭壟社分出來，hit當年be7堪得外人入社侵佔土地，望安招耕e5地契。賴蔥聽m7知啥麼意思，李算本講：「這toh8是蕃a2契。」「啥麼是蕃a2契？」「古早蕃a2地hou7人時寫e5契約。」「蕃a2地ti7 to2位？」「Toh8是hiang3時史椰甲社，ti7 chit-ma2學甲莊社仔。」koh講：「He社chit-ma2無--a。」「Thai3會無--a?」李算本比hit張蕃a2契講：「地hou7--人，社toh8無--去-a。」賴蔥想beh koh問，李算本講：「今a2日暗--a,你taN toa3 chia hioh睏。」	(待續)龍

Lear王
鄭慧薰 
故事內底  e5 人物
Lear 王
Goneril，Lear e5 大漢查某子
Regan，Lear  e5 第 2 查某子
Cordelia，Lear e5 細漢查某子
Albany，Goneril  e5 翁婿
Cornwall，Regan e5  翁婿
France e5 國 王，Cordelia e5 追求者
Burgundy，Cordelia e5 追求者
Kent（Caius），Lear  e5 朝臣
Gloucester，Lear e5 朝 臣
Edgar（Tom），Gloucester e5 後生
Edmund，Gloucester  e5  後生
Ti7 幾百年前，England 有一個國王，真用心統治這塊土地歸 loh8  年 ，  伊  e5  名 叫  Lear。Lear  王年歲愈來愈濟，身體也漸漸 m7 好，是 ai3  ka7 政
 
權交 hou7 少年輩 e5 時陣--loh。Lear王心內 an2-ni 想。所以伊決定beh  放棄伊e5王位，也 thang 好好仔來享受退休了後e5 生活。 
Lear王無後生 thang 繼承王位，但是3個查某子Goneril、Regan kiau7   Cordelia已經攏大漢 --loh。Goneril kap Regan  兩個已經嫁翁，Goneril 嫁  hou7   Albany，Regan e5 翁婿是Cornwall。Cordelia 雖然iau2未出嫁，m7-koh  伊有兩位追求者。一個是 France e5 國王，另外一位是Burgundy。Lear王認為伊  e5  查某子攏有好  e5 翁婿 tau3 幫 助，一定會 ka7 伊 e5  England 統治 kah 誠 好。所以 Lear王決定beh 將伊 e5 國土，做3 份分hou7  3 個查某子。 
Ti7 Lear 王扑算好分配  e5  計畫了後，iau2 boe7  向外面宣布 e5 時陣，伊真想beh  知影，查某子 in 是 m7 是真正愛--伊。大查某子Goneril  向  Lear 王講：「我敬愛--你  e5 程度，m7 是會使用言語表達出 --來 e5,ti7 這個世界 chhoe7無一個囡仔，會比我 koh 較愛家己e5老父。你對我 e5 重要性，甚至超過我家己 e5自由 kap生命 。」Lear 王非常歡喜聽著 Goneril  講 chia  e5  話。馬上提來 England e5 地圖， ti7 頂懸大大劃一筆，得意 e5 宣布 ：「Ui3  chia 到 chia，我攏 beh 賜 hou7 --你，我也允准你 kiau7 Albany 所生 e5 囡 仔，會當有繼承權 。」講煞，Lear 王就問 Regan：「我親愛 e5 第2查某子，iah你-- leh？」
Regan 完全了解老父 e5 心思，就講：「我 e5 想法 kap 大姊是共款--e5 ， m7-koh 伊所講--e5 只有我敬愛--你 e5 一半  nia7-nia7 。我 kan-na7 ti7 侍候--你 e5 時陣才覺著快樂。」年老 e5 Lear 王笑 bi bi  e5 宣布，Regan 也會使得著三分之一 e5 土地。最後，國王用溫柔 e5 眼神看伊上細漢 e5 查某子，輕輕仔講：「ka7 我講，為啥物你亦應該得著這份--leh ？」
聽著兩個姊姊對老父e5 一番花言巧語了後，這個時陣 e5 Cordelia  心 肝非常艱苦亦真受氣。伊是真正愛伊e5 老父，beh 提伊  e5 真愛 kap hia  e5 假仙話相比，是伊 boe7 當忍受 e5 代誌。所以伊有一點仔傷心回答講：「我就是用一個平常 e5 囡仔愛伊老父 e5 心來愛--你，無加 ma7 無減。” 」
Lear王有一點仔失望，ma7 有一點仔著驚，伊無啥歡喜， choan5講： 「Cordelia 你上好 koh  ka7  你 e5  話修改--一下，若無，你 m7 免想 beh ui3 我 chia5  得著一寸土地，亦是一sian2 錢。」
「你是我  e5  爸爸，你照顧--我、養我大漢、疼惜--我；所以我順從--你、愛--你、尊敬--你。你想看mai7,若是親像我 e5 姊姊所講-- e5,in kan-na7 愛--你，無愛別人，為啥物 in beh 結婚--leh。你知影--無，若是有一工我有翁婿，我一半 e5愛 kiau 責任著會是伊-- e5 。」
Lear 王m7 相信伊  e5  查某子會講  an2-ne  e5  話，伊就問  Cordelia：「你 chia  e5   話 kam2 是你 e5真心 話 ？」Lear 王得著 e5  答案 hou7 伊真失望。M7-kaN2相信，一直攏是 hiah nih8 愛伊 e5 查某子，也是伊上疼惜 e5 囡仔，竟然對伊只有責任無一屑仔感情 。雖然是短短 e5 對話，伊 e5 心情 ui3 一開始 e5 期待、著驚、打擊到 chit ma2 e5 失望，Lear 王 choan5 sai2 性地。「Che 若是事實，an2-ni 事實就是你 e5 嫁妝。 你 m7 免想 beh 得著任何 mngh8件。」Lear 王馬上 ka7  Cordilia  e5 hit 份土地分 hou7  2個滿面笑容 e5查某子。「Iah若是你，」Lear  王非常受氣講：「從今以後我  kiau你無任何關係，就當做我m7-bat 生你這個查某子。」
Lear王有一個誠忠心  e5 朝臣，名叫做  Kent，伊親目看這幾項代誌  e5  發展是 hiah nih8 緊，一點仔 hou7 人思考 e5 時間攏無。Chit-ma2 才想著beh說服 Lear 王改變想法。但是 Lear 王無等  Kent 講煞，就罵kah真歹聽，而且命令伊即時離開這個國家。可憐 e5 Kent 流著目屎，懇求上帝來保佑無依倚  e5 Cordelia。
Lear  王續--落 來，傳  France  e5  國王 kap Burgundy 入--來。用誠冷 e5  口 氣 講：「我已經 kiau Cordelia 斷絕 關係，伊得 boe7著任何 e5 土地，lin2 kam2 beh  koh 娶--伊？」
Burgundy  講一寡好聽 e5 話，希望 Lear 王會改變心意。但是 hou7  Lear 王拒絕了後，就隨表示 boe7當娶--伊。Cordelia 對眾人講：「我祝 Burgundy 平安，m7-koh 既然伊愛--e5 是我 e5 財富，m7 是我 e5 人，阮就無應該做翁仔某。」
續-- 落來，France e5 國王真紳士 e5 對 Cordelia  講 ：「你雖然無富裕，但是你是一 個上大e5 寶藏，我愛你  e5 美德  kiau愛你 e5 美麗是共款濟。 」koh 來伊ka7  Lear 王講 ：「你這個無半 sian2 e5查某子是 France上介sui2 e5 國后。」Lear  王 講：「娶 --去，既然伊m7 是我 e5 查某子，我無 ai3 koh 看著伊 e5  面。Lin2 走 hou7 遠遠遠，永遠 mai3 koh 出現 ti7 我 e5 面頭前，lin2 得 boe7 著我 e5 期待 kiau 祝福。」
Cordelia向伊 e5 姊姊講再會，而且懇求 in  ai3  好好照顧老父。但是 in 叫伊管好伊家己 e5 翁婿，m7 免教 in an2-choaN2 做。Cordelia 只好 kiau France  e5 國王依依難捨來離開 England。但是伊歸 e5 心肝內，攏 leh 想伊 e5 老父，也擔心兩個姊姊 boe7 好好對待 Lear 王。
誠不幸，Cordelia  e5 掛慮真緊就變成事實。根據 Lear 王 e5 計畫，伊 beh  seng  kiau 大漢查某子 toa3 一 cham7 仔，然後去 kiau 第 2 查某子 toa3 一 段時間。伊 beh 保留國王 e5 稱呼，而且維持 100名 e5 護衛。但是伊 ti7 Goneril 翁某  hia  e5 時陣，伊對 in e5 使用人並無支配 e5 權力，伊只是一個人客，m7 是國王。Lear 王無偌久就發現，Goneril 所對伊講 e5 愛攏是假 -- e5。In對伊 e5 需要攏 tiN3 m7 知，也從來就 m7-bat有想 beh hou7 伊歡喜 e5 心思。查某子甚至 tau5 講，Lear 王 e5侍從m7 知 影分寸，boe7 su in 是 chia e5 主人-- leh。Goneril允准伊 e5 奴才用歹面chhiuN對待 Lear王，甚至假仙無聽著 Lear王 e5 吩咐。一開始 Lear 王 m7 願相信Goneril 是刁工-- e5;但是真緊伊就知影，伊並無得著一屑仔 e5 尊敬。對這個無快樂 e5 老歲仔來講，伊感覺每一個人攏討厭 --伊，甚至eng2-pang仔伊當權 e5 時，用錢請來專門 leh lang7伊笑，toa3  hou7  伊歡喜  e5 小丑仔，chit ma2 ma7 chhan 像生份人共款。Cordelia eng2-pang 仔，kam2 m7 是共款 toa3 hou7 伊真濟快樂？這個時陣 e5 國 王回想著過去，心肝真酸，也非常數念上細 漢 e5 查某子 Cordelia 。 
暗中，有一個人知 影Lear 王 e5遭遇，kiau所受 e5 痛苦，伊非常想 beh 幫助 Lear王。伊就是  Kent。Lear王 ka7伊趕走e5 時陣，伊並無真正來離開。伊打扮做一個誠普通 e5 侍從，無 hou7 人認--出來。有一工伊來求見  Lear 王，講願意 tiam3 國王 e5 身軀邊真正忠心來侍候 --伊。Lear  王回答伊講：「若是到暗時食飯hit陣，我 iau2未討厭你，著 hou7 你留落來。」 
誠緊，Kent 有一個機會證明伊是會當保護伊 e5 主人。Goneril  e5 一個奴才，用誠傲慢 e5 態度對Lear 王講 話， Lear 王非常受氣出手扑--伊；Goneril 真無歡喜。但是 Kent（Caius 是伊 chit-ma2 所使用 e5 名）替 Lear 王出一口氣，m7 na7將這個奴才扑倒 ti7 地，並且大大ka7 伊教訓一 khun3。Lear 王心肝中長久以來 e5 鬱卒，才有淡薄 仔消thau2。
Goneril  對  Lear  王e5 態度愈來愈 bai2。伊是一個自私自利  e5人，m7 甘願 koh 負擔 Lear王 tiam3 chia，所增加  e5  開銷 kiau 麻煩。伊下定決心 beh 將 chia  e5 人趕走。另外一方面，真濟代誌  hou7 Lear 王也覺悟著，伊 e5 查某子根本無愛--伊。有一工伊忍boe7  tiau5 問 Goneril 講 ：「你 kam2 是我  e5  查某子？」講煞  Lear王叫伊 e5 侍從集合，然後目屎 kam5 ti7 目 kiN5，ka7 Goneril 講：「我永遠 boe7 koh 再麻煩--你，我 iau2 koh 有一個查某子，我相信 Regan會比你較慈悲，較有孝。」
Albany其實是心肝真善良 e5人，但是 siuN 過無志氣，m7-kaN2 反對 in 某 e5 意思，顛倒懇求 Lear 王 ai3 忍耐。伊講：「我是無罪--e5,我 chiaN5 實-- e5  m7 知影是啥物代誌hou7你 hiah nih8 受氣。」Lear 王回答講：「無一定你講-- e5 是著-- e5,m7-koh 我是boe7 koh 留tiam2 chia5,hou7 家己 e5查某子苦毒。有啥物代誌會比飼一個m7 知感恩 e5 查某子，hou7 父母 e5 傷害koh 較深--leh！」
等伊 e5 侍從集合了後，發現侍從竟然只chhun 50個人。原來心肝掠坦橫  e5  Goneril，將另外  e5 50人 解散掉。Lear 王無辦法，也只好 chhoa7  Caius kiau 留--落來 e5 侍從做陣離開 chia，向 Regan toa3 e5 所在出發。
Lear 王 ti7 出發 e5時陣，派 Caius 先送一張批 hou7  Regan，講伊真緊就會到。Caius 到位 e5 時陣，伊發現 Goneril  ma7 bat  送來一張批。Regan kap Cornwall 也已經離開，去 Gloucester e5 城堡，誠明顯  in 亦共款無願意招待 Lear 王。但是為著 beh 完成任務，Caius te3 到 Gloucester hia，親手 ka7 批交 hou7 --in。        
Ti7  Caius leh等待回音 e5時陣，伊又koh tu2--著，頂擺 ti7  Goneril  in 兜 hou7 伊教訓 e5 hit 個奴才。這擺兩個人 koh 再發生衝突，Caius hou7 對手掠--起來。Cornwall kiau Gloucester m7 願傷著 Lear 王 e5 人，in 要求用較輕 e5 處罰就好。Caius  e5腳手 攏hong5縛--起來，tan3 ti7 外口一 暝一日。第 2工透早，等  Lear 王到位時，才將 Caius 解圍。Lear 王無想著對伊上kai3忠心  e5  人竟然受這款  e5侮 辱，就氣  phut  phut 馬上出 發，beh 去  Gloucester hia問一個究竟。但是kan-na7 Gloucester 出來見--伊，講 Regan kiau in翁足 thiam2--e5,需要歇睏，未當見--伊。Lear王  m7   敢相信伊 e5 第 2 查某子會  chiah-nih8 無 禮貌。等待 e5 時間真歹過，boeh暗仔，in 兩個翁仔某才來出 現。Lear王 chhoe7 著機會，就講  Goneril  an2-choaN2  ka7  伊虐待，向望得著 Regan e5  同 情。
但是 Regan 用一款冷淡 e5 態度回答 ：「我希望你 ai3 有耐性。我 m7 相信我 e5  姊姊會an2-ne 對待 --你。我想伊一定有伊 e5 理由，你無應 該ka7 逐項代誌攏怪tui3  伊  e5 頭殼頂去。」Lear  王非常受氣，無 ai3  hou7 伊 koh 講 --落去，但是Regan e5 口氣愈來愈bai2,伊講：「你已經老--ah，應該 ai3 接受比你較少年、較聰明 e5 人 e5 領導。緊轉去  ka7 Goneril 承認你e5 m7 著。」
「你是講我 ai3 去求伊 e5 原諒 ？」Lear 王 e5 目珠 khou 紅紅，目屎強強 beh 流--落來。「是m7 是我 ai3 講，我親愛 e5 查某子，我老--loh，我無應該老，我求你 hou7 我一碗飯食，一領衫穿 ？ 」
Regan tui3 Lear 王無一屑仔同情，當然，Lear  王亦無得著任何  Caius hou7 人侮辱  e5 代誌。這個時陣，Goneril  也到位， Regan 叫 Lear 王 te3 Goneril  轉--去。Regan接落去講：「我 ti7 Gloucester chia kan-na 是一個人客  nia7-nia7,ma7 無法度thang 招待--你。」
Lear 王聽 Regan an2-ni 講，就講伊無 ai3 koh 去 Goneril hia，伊 kiau 50個侍從較 ai3 kiau Regan toa3 做伙。Regan 回講伊 kan-na7 會使收留25人，其實 Lear 王 liam5  一個侍從 ma7 無需要，因為伊家己 e5 家奴就會當應 付--lo3。
Lear 王 chiah 完全了解，伊這兩個查某子是 hiah-nih8 貪心 koh不孝。伊求上帝 hou7 伊力量 kiau 耐心。「上 帝--ah，ti7 你面頭前--e5 是一個可憐、悲傷 e5 老 人。請你教導我用高貴 e5 憤怒來容忍 in e5 冷酷無情。M7-thang hou7 我 e5 目屎污染 著我尊嚴 e5 面容。」 Lear 王雄雄越頭，轉去看伊 hit 兩個無 一點仔懺悔 e5 查某子講 ：「你掠準我會流目屎是 --無？ boe7!我boe7!雖然我有千萬 e5 不幸，但是 ti7 我 e5 心肝 iau2 未碎kah 千萬片以前，我是 boe7 流一滴目屎--lah。」然後伊 ka7  Caius 講 ：「咱 緊走，這個所在，我一分鐘都 toa3 未 tiau5。 」Lear  王有一個孫仔名叫 Fool，希望 te3 in 做伙走。最後 Caius kiau  Fool 扶著 Lear 王離開城堡，消失 ti7 風雨 e5 暗暝中。
Ti7   流浪  e5 暗暝，Caius 煞 kap Lear  王走散 --去，chit-ma2  只 chhun Fool  會當照顧 Lear 王。Lear 王 kiau Fool ti7 荒山野外中，chhe7  無閃避風雨 e5 所在，老人破碎  e5 心，就親像伊飄流  e5  身軀共款，hiah-nih8 冷；憤怒 kap  悲傷隨風消失，發狂淒慘  e5 叫聲hou7 Fool 流著同情 e5 目屎。
Caius chhe7 著 in e5 時陣，老人已經 m7 知伊是 ti7 風雨之中，伊拒絕入去  Caius 為伊 chhe7 著 e5 一間破厝仔。後--來 in 入--去 e5 時陣，發現一個自稱是 「可憐 e5 Tom 」e5  痟--e5  toa3  ti7內 面。「Tom」唱 歌 koh 跳舞，有時陣啥物攏 m7做，kan-na  放聲大哭。Lear  問伊 ：「你是 m7 是亦 ka7 你所有 e5 財產，攏 hou7 兩 個查某子？」
「Tom」事實上是  Gloucester  e5 大漢後生，是一個老實  e5 少年人，m7  koh hou7  伊 e5  小弟 Edmund 陷害，煞 hou7 Gloucester 趕出家庭。Edmund  野心、怨妒心攏真大，m7 願意伊 e5 阿兄  Edgar 變成老父 e5 繼承人，設計 hou 老父 kiau阿兄變面，甚至beh ka7 Edgar 關--起 來。所以 chit-ma2  Edgar 都 ai3 改變面容 kiau 打扮，甚至 ai3 假痟，來避免 hou人發現，然後hong5 處死。
Gloucester 看 boe7 過　Regan對待老父 e5 態度，決定 beh出去走 chhe7 Lear 王。無幾工，Gloucester  就 ti7  破厝發現  Lear 王，伊choan5 ka7 Lear  王送去靠近城堡 e5 一 個農倉內。Caius 亦表明伊就是 Kent 來改裝 --e5。Kent chhoa7 Lear 王去伊家己  e5 城堡，he是 ti7 England  南 方，kiau  France 相對 e5 一個都市叫做Dover。然後 Kent 才坐船去 France，將  Lear 王不幸  e5  遭遇，講 hou7 Cordelia 聽。傷心 e5  Cordelia 說服翁婿，為 Lear 王出兵 England。伊家己亦隨軍隊來 Dover。
因為Gloucester 義助  Lear  王， Regan竟 然將伊  e5  目珠挖掉，並且趕出城 堡。Edgar  koh 是裝做「可 憐  e5  Tom」，並無hou7 人 發現。伊choan5  chhoa7 青瞑  e5 老父去  Dover kap Lear 王相會。這個時陣 e5  Lear 王已經起痟--lou3,伊根本 boe7 認 leh  Gloucester。伊講一寡奇怪 e5 話，花插 kah 歸頭殼，草黏 kah  歸身軀，四界 leh 做流浪。 
頭先 Lear 王連Cordelia ma7  m7-bat；但是伊慢慢仔才較正常起--來。有一工伊 ka7 Cordelia  講：「我 雖 然 是 koh憨 koh 老，m7-koh 我感覺我 bat--你，我想你是我 e5 查某子。 」Cordelia 想著伊 e5 老父受 hiah 濟委曲，放聲哭講：「是--lah，我是你 e5 查某子 Cordelia。」國王最後也chiaN實認出伊--來。Cordelia  ka7 Lear  王講伊chit-ma2 唯一 e5 心願，就是 beh hou7  老父koh 再得著快樂；但是 Lear 王 kan-na 搖頭啥物攏無講。
兩國相戰 e5時間到--lo3。France e5 軍隊由 Edgar kap Kent 領導，England e5 軍隊是Albany，Cornwall kap Edmund 率領。Gonerill kap Regan iah te3  翁婿做伙行，因為 in 兩個人攏想 beh 隨時接近 Edmund。Edmund 為著beh 做 England e5 國王，所以著同時 chham Goneril、Regan 私通，向望將來會當娶其中 e5 一個，至少繼承一半 e5 土地。
第一擺兩軍交鋒，France e5 軍隊戰輸，Lear 王 kiau Cordelia hou7 Edmund 掠--起來。Edmund 秘密處死 Cordelia，因為伊決心無 ai3 hou7  Cordelia 變成伊beh 做 國王 e5 阻礙。
另外一方面，Regan e5 翁婿 ma7 戰死--去。Regan 馬上宣布 beh 嫁hou7  Edmund；Goneril 非常怨妒，choaN5 ka7  Regan 毒--死。Albany亦看清楚 Gonerill  e5 殘忍 kiau 不義，伊已經 m7 是較早 hit 個無主張 e5 Albany--lo3。Albany 按照 Gonerill所犯 e5 罪，掠伊去坐監。Gonerill  想 boe7 到伊 e5  翁婿會 an2-ni 做，伊 koh憤慨 koh 絕望，最後用自殺來結束一生。Edmund  後 --來 kiau 伊 e5 阿兄相戰 e5  時，戰 --死。
Cordelia e5  死，hou7 Lear  王  e5 精神 koh 再受著打擊，liam5 Kent ma7 無辦法說服伊離開 Cordelia  e5 屍體。伊 kan-na7 一直放聲大哭講：「伊永遠未轉 --來 lo3,永遠永遠攏未轉 --來 lo3。」心 碎  e5 老人哭倒  ti7  伊所愛 e5 查某子 e5 邊仔，choaN5 m7-bat  起--來。
Lear  王死了後，Albany繼 承  Lear  做國王。得著 Edgar kiau Kent  e5  幫助。Albany  ka7  國家管理著誠好，England koh 變成一 個富裕，和平，充滿著希望  e5  所在。

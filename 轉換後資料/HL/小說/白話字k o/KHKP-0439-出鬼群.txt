出鬼群
謝阿森
我是toa3 ti7 斗換棚，磁窯棚，做豆腐14 年。逐早起著 1點鐘起來做，著擔去四界賣。早起頓若赴boe7著，過晝就臭酸。原本逐項koe2神我真信。
3年前我e5 大查某子著病，去問媽祖，跋杯求仙丹講，著連連食，m7 thang 見著生分人，食e5 中間 kiam2-chhai2 會發，亦你m7 thang 驚。6 日過，問boe7應，才緊叫公醫來，ti7 路中就死去；若iau2 ti7-teh 今年 9 歲。
今年 6 月一個查甫子 2 歲koh tu2著破病，我就想著細膩照顧，m7 -ku2 厝邊苦勸父母某講，成鋪路遠有三王爺真聖，就去跋杯，講著出車去醫。就來我e5 厝，緊緊出手扑內頭符，緊緊四界貼一睏貼30 外張符，3 日久無較好，連連koh問 5 位e5神明。10 外日後又koh 叫公醫來看，講過症傷慢，食一日 e5 藥就死去。
到今年7 月28暗，有莊傳道kap 金察君，講道理ti7 我e5 厝，我就知鬼是惡，我心有真e5 光，伊就boe7惡。tu2著父母兄弟 e5 趕著，雖然無thang 安心，iau2 -ku2 我e5 心有大福氣。向望我e5 父母兄弟也會得著拯救。
(台灣教會報第439卷，1921年9月) 
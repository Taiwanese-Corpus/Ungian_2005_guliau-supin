你teh走私啥貨？   		黃真救

	Juan(讀作Hoan)騎一台新鐵馬(腳踏車)tui3墨西哥來到美國e5國境，伊肩胛頭phaiN7兩大包e5物件。過境e5守衛ka7擋--leh，問：「布袋內te2啥貨？」伊應講：「土砂啦！」。守衛無beh相信，叫伊鐵馬停--leh ，「阮ai3檢查看mai7--leh 」。守衛代先檢查身軀，ka7布袋切開，內面e5物件攏ka7倒--出-來。有影hit內面kan-na有te2土砂na7-tiaN7。總--是守衛想無tho3-tong3，扣留Juan一暝，ka7砂e5樣品送去化檢。成實照Juan所講，純粹e5砂。守衛就放Juan出監，ka7 hia--e5砂koh裝入新布袋還--伊。Juan phaiN7 hit兩袋砂騎鐵馬安心過境入美國。一禮拜後，koh來仝款e5劇情，守衛koh ka7問，Juan koh答應：「是砂！」守衛koh斟酌檢驗，有影he是砂。守衛還Juan砂包，伊phaiN7砂包騎鐵馬入美國。每週一擺，sio-連-續三年久。有一禮拜Juan soah無來，有一日守衛ti7墨西哥某一間酒吧遇--tioh8 Juan，Juan全身穿足phiat ，新皮鞋掛烏目鏡，掛金手指幾na7 kha，hai2-kat-a2留kah chhio-kiak-kiak。「Hei!老朋友啊！足久無看著你--leh ！」守衛按呢講。「我真知你teh走私，到底你是teh走私啥貨？老兄弟好孔--e5 ma7 tioh8 sio2-po3
--leh」。Juan lim一大嘴麥a2酒，真有自信ka7守衛講：「鐵馬啦！」      

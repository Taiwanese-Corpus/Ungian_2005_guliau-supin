PoaN3 kong2-chhio3
糊塗教授2
Homosapiens ACT
有1 個大學者，做人真糊塗，做tai7-chi3 ma7 chiok ham3。
有1 pai2 i 出外無chah 鎖匙，tng2--來e5 時已經三更半暝，tak8-e5 long2 teh 睏--ah，無法tou7 thang 入去厝內，i 只好jih8 電鈴，電鈴na2 jih8 na2 ti7 hia seh8-seh8 念：「Kiam2 會long2 無人ti7--leh？」過1 下a2,toa3  ti7 3 樓e5 cha-bou2-kan2-a2 peh--起來，行到窗a2 門邊，目chiu sa-bui sa-bui 看tui3 下面去，kan-taN 暗so-so，看long2 無人，就phah 開窗a2 門hoah 講：「教授無ti7--leh！」
嘴內koh leh seh8-seh8 念e5 糊塗大學者就toe3 人講：「無ti7--leh，無要緊，你ka7 i 講我bin5-a2-chai3 chiah koh 來！」

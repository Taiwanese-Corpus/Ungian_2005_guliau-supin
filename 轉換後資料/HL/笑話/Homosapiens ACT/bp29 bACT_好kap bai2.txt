PoaN3 kong2-chhio3
好kap bai2

Homosapiens A.C.T. 

2 個中年hu7-jin5 人相tu2 頭teh 開講；In 已經有15 冬無見面。
「Lin2 後生最近好--無？」
「好？好1 khou 芋a2 番藷--leh！」
「An2-choaN2 講？」
「An2-choaN2 講？你ka7 想看mai7--leh，i 娶1 個bou2,na2 豬母--leh！Kui 工kan-taN bih ti7 房間內食、睏、看冊、聽音樂，厝內e5 tai7-chi3 long2 m7 chhap。會sai2 講手不動三寶！」
「Ah lin2 cha-bou2-kiaN2 好無？」
「Ou3,若i 有夠chan2!真正會hou7 人o-lo2 到tak 舌，i 嫁e5 翁，ka7 i 惜命命，kui 工ka7 i 服sai7 ti7 房間內食、睏、看冊、聽音樂，厝內e5 tai7-chi3 long2 免i chhap。真正是，嫁著好翁，kui 年thang3 天long2 輕鬆。你講tioh8--無？」


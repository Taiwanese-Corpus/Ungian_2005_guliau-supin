＜Ham3故＞    	阿伯--a，夭壽--ouh！     		
         
有一間病院，ti7拜六，六樓，第六病床e5患者，透早攏會死--去…
所有e5護士攏真驚，儘量無ka7病人排ti7 hit個床位。
這個消息漸漸ti7地方傳--出-去，有人講這間病院e5醫術無好，ma7有人講六號病床有鬼teh掠人…
有一工，病院e5床攏客滿，護士無法度to7 ka7新e5患者sak去六樓e5六號床…
時間漸漸接近透早六點，無一個護士敢oa2--去，這時醫生為著beh顧名聲，決定beh去看一個詳細。
醫生khia7 ti7病房e5門口，透早六點，二支腳已經驚kah phih8-phih8-chhoah。忽然間，六號病床e5病人開始真痛苦giu2床巾，規身軀kiu做一伙，真痛苦e5表情，想beh哀koh哀be7出--來。醫生雖然驚，m7-ku2伊想beh知影到底是按怎，就oa2去看mai7 … Ah！原來窗a2門外口，有一個拚掃e5阿伯ka7壁頂sang3素（Oxygen）管e5插頭chhoah掉，去插ba-khiu（「吸塵器」）e5插頭…
Ai-ioh！阿伯--a ！夭壽--ouh！
(這個故事是朋友傳--來e5中文電子批，淵雅翻做台文。)


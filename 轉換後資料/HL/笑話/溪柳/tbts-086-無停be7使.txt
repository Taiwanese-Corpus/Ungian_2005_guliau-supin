無停be7使！		溪柳

有一擺，一個台商tui3天津坐飛機去上海。這班直飛e5班機，行程差不多兩點外鐘。M7知按怎，起飛無外久，飛機to7開始準備beh降落，伊感覺真奇怪，開始起驚。無一時仔，伊發現飛機停ti7北京機場。這位台商to7四界問人，到底發生啥物代誌？一位空中服務人員ka7伊講：「一位高幹吩咐beh寄一個包裹hou7 toa3 ti7北京e5朋友，所以飛機無停chia be7使！」。

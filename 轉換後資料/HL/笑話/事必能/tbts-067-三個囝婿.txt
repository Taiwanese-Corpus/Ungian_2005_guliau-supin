 
笑話
三個囝婿	事必能
		
有三個囝婿ka7丈人做生日。丈人愛in講幾句話來表現in e5智慧。大囝婿是一個讀冊人。伊就講：『由』字頭thong2，『甲』字腳thong2，『申』字雙頭thong2，『田』字kiu-kiu一腹肚。 
二囝婿是掠魚e5 ，伊tioh8講， 魷魚頭thong2，章魚腳thong2，竹攤雙頭thong2，田螺kiu-kiu一腹肚。三囝婿無讀冊，koh無頭路，想一晡，講：
阮兜e5棉chioh被，kah腳頭thong2，kah頭腳thong2，kah腹肚雙頭thong2，一下寒leh， kiu–kiu一腹肚。  

Ouh！I am sorry！
簡逸民
差不多ti7 40外冬前，美軍來台灣協防，ti7 街a2 路不時都會tang3 看著1-koa2 a-tok-a2 出來loa7-loa7-so5,有1工，1個a-tok-a2 出來loa7-loa7-so5 e5 時chun7，m7 知是phaiN2 腹tou2 iah 是an2-choaN2，kan-taN 看i 一直teh 走便所，尾後，i 走去火車頭，就趕緊走ui3 便所間去，hiong5 狂狂門phah 開就beh 入--去，無議誤，內底有1個a伯--a2 ku--leh teh 放屎，a-tok-a2 看1下真phaiN2-se3,就ka7 a伯a2 講：「Ouh！I am sorry！」Nah 知a伯a2 chiok siuN7-khi3--e5，ka7 a-tok-a2 講：「都明明是你ka7 我開門--e5，soah 顛倒tau5 講我ah m7 鎖--leh，an2-ne 是tioh8 iah m7-tioh8？」


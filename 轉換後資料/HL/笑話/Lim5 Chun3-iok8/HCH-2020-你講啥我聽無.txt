台語笑話

你講啥我聽無！
	/Lim5  Chun3-iok8
去拜訪朋友koh ti7 in tau toa3三暝，伊有兩個囡仔，大漢阿華六歲是桃園e5外媽io e5,真gau5講台灣話；世漢阿珍三歲是台北內媽io e5,be7曉講咱e5話。
囡仔kap我講華語，我long2應講：「你講啥我聽無！」久來，阿珍若講華語，阿華就照我e5語氣講：「你講啥我聽無！」大家就嘩嘩笑。
禮拜日外媽kha3電話來，用華語講：「阿華、阿珍，你們有沒有去哪裡玩？」阿華隨應講：「你講啥我聽無！」阿媽hit-peng5 kah-na2 gang7一下，我ma7 gong7-giah8一下。
我擔心拜一阿華去幼稚園，老師若開嘴用華語講話，阿華若koh講：「你講啥我聽無！」老師m7知會如何反應？

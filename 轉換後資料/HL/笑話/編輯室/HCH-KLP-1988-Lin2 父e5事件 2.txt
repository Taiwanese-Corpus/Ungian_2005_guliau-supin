Lin2 父e5事件

(二)
有一日，tui3 Canada e5孫a2轉來高雄看阿公，阿公接孫a2坐計程車轉去。Ti7計程車內面e5 運掌一路m5a long2大聲罵台灣hia-e5 屎桶政客，oan-na7 kiau5,oan-na7講：「Lin2 父」這二字。
孫a2台灣話聽無，但是一路聽運掌一直講「Lin2父」，m7知意思。Toh8問阿公：「阿公，『lin2父』是甚物意思？”阿公去hou7伊問一下soah gang7--去，m7知beh按怎ka7孫a2解說才好，beh解說ma7解說be7清楚，lu2講會lu2花lah。最後無法度toh8簡單ka7阿孫--a2講：「無--lah! lin2父 是teh講「我」e5意思nia5--lah! ”。
阿孫ma7真巧，ti7伊e5心肝內toh8深深會記得「lin2父」就是「我」e5意思。問題出ti7 chia--lah。
過年了，阿公去Toronto看in孫a2,孫a2 in全家long2 ti7飛凌機場teh等阿公出--來。飛凌機慢分，等到真久。最後，阿公真正tui3飛機場出現。阿孫--a2為tioh8 beh hou7阿公歡喜，特別ti7阿公e5面前beh hou7阿公歡喜，特別ti7阿公e5面前beh展一下台灣話hou7阿公聽：「阿公，你是按怎hiah  oaN3 才到？Lin2 父 ti7 chia等你足久--neh!」


              				     苦瓜削皮		國基

	我有一個朋友，查某e5，結婚了後無外久，開始落廚房。有一工去菜市a2買一koa2苦瓜轉來beh煮湯，伊看苦瓜e5皮jiau5 jiau5，to7 ka7削（siah ）掉，感覺ma7是be7 bai2食，m7-koh無tap無sap 。後來講hou7朋友聽，去hong5笑kah beh死。
	無外久，伊koh去菜市a2買菜，聽講澎湖菜瓜be7 bai2，買轉去看著he皮jiau5 jiau5，想beh削皮koh驚hong5笑，to7切切leh khng3落鼎。食飯e5時看大家面色攏怪怪，後來去問朋友，koh去hong5笑kah beh死ah 。
	伊是我e5好朋友，姓張，toa3 ti7 Scarborough，聽講是台文通訊e5編輯，真che7人bat伊。

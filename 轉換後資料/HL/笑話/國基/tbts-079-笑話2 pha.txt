【笑話】		隨意to7好  	國基	

春發仔有一個朋友，是一個內科醫生，不時to7愛kap一koa2朋友去lim酒hoah拳。有一工，春發仔腹肚無爽快，去chhoe7酒仙醫生看病。醫生看了to7提一個杯仔叫伊去便所放尿做檢驗。春發行到一半，越頭問醫生講：「外大杯？」。醫生就習慣性ka7應講：「隨意to7好」。春發仔就na2行嘴na2唸：「好佳哉，伊無叫我乾杯。」

父仔囝

1970年代，有一對父仔囝tui3庄腳來到台北，tu2-chiah落火車，koh熱koh嘴ta，就ti7後車頭e5一間kam2仔店買二罐Sun-kist來lim。In看著果汁殼仔有寫講：「食用前請搖一搖 」，二個父仔囝就khia7 ti7路邊，na2 lim身軀na2 teh搖，嘴直直唸：「Che廠商ma7真gau5 chhong3-ti7人。」

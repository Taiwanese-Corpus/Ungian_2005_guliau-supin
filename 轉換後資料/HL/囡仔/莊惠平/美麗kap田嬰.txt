美麗kap田嬰
美麗ti7土腳te2
田嬰君ti7地面
美麗日--時睏，暗時活動
田嬰君日--時活動，暗時睏
本chiaN5美麗kap田嬰君，kui世人long2 tu2 be7 著
M7-koh
有一kang落雨e5黃昏，土hou7雨水沖鬆--去
In ti7一chang5百合花hia相tng7 
美麗：「Oah8!I hit對目睭na3[nah] hiah大、hiah迷人！」
田嬰君：「Oah8!圓kun3-kun3 e5 身軀有夠古錐！」
M7-chiah……In兩個相意愛--lou3[louh]，koh約講na7落雨e5黃昏，long2 toa3 hit chang5百合花hia相會 
M7-koh，續--落kui2 na7 kang，日頭long2光iaN7-iaN7 
美麗m7敢bun3 chhut地面，kiaN hou7日頭曝ta--去
田嬰君到暗時，想beh chhoe7美麗，
M7-koh long2看be7著
等到有一kang，落雨e5 時陣
美麗感覺土te2有水tou3--入來
M7-chiah，美麗ka7頭bun3出來地面看看--le[leh]，
Soah看著田嬰君ti7百合花hia teh哭。
目屎！He m7 是雨水！
He是田嬰君e5目屎……
美麗teh哭
百合花teh哭
日頭ma7 teh哭
 Boe2--a，雲ma7 toe3 teh哭
自an2-ni，雨soah真正落--起來lou3[louh]，m7-koh 雨水siuN大--a、siuN大--a，ma7 ka7美麗沖teh走
到第二kang 
美麗已經ti7別e5城市--a。
結局……美麗kang7款iau2 ti7土te2 
田嬰君kang7款ma7 iau2 ti7地面
Che就是為啥物田嬰總--是ti7水面上「點水」，因為伊teh走chhoe7美麗

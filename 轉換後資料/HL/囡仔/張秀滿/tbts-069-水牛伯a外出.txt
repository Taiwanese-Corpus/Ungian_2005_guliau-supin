
囝仔故事
水牛伯a外出			張秀滿	
1.	有一位水牛伯a。
2.	水牛伯a in兜toa3 ti7一條溪e5邊a，伊有一隻船，每一擺伊beh出外去辦代誌，伊攏駛伊e5船去。
3.	有一日，水牛伯a beh駛伊e5船去辦代誌e5時，一個查某囝a kap一個查甫囝a走來。
“水牛伯 a！水牛伯 a！阮敢會使toe3 你去thit-tho5？”囝a講。
“好ah！”水牛伯a講“但是恁兩個be7使tam7船頂冤家。”
4.	船beh駛e5時，koh一隻白兔a走來講。
“我ma7 想beh toe3！”
“好啦！但是你be7使tam7船頂跳跳跳。”
5.	一隻貓a ma7 toe3尾後走來講。
“我ma7 beh去”
“會使啦！但是你be7使tam7船頂jiok8白兔a。”
6.	Koh一隻狗a ma7 chong5來講。
“我ma7 beh作伙去！”
“Hou7你toe3是好啦！但是你be7使tam7船頂jiok8貓a。 ”
7.	“水牛伯a！拜託一下，我ma7真想beh去！”一隻豬a講。
      “好a！但是你be7使tam7船頂四界放屎。”
8.	Koh一隻羊a倚(oa2)來講。
“我ma7 beh toe3路！”
“好ah！但是你be7使tam7船頂me2 me2 hau2。”
9.	一隻雞母chhoa7雞仔子ma7行來講。
       “阮ma7 beh去鬥鬧熱！”
       “Hou5恁去是好，但是恁e5翅be7使tam7船頂iat8來iat8去！”
10.	“你敢iau2有位，會tang3 hou5我坐？”一隻細隻牛講。
“有位啦！但是你be7使tam7船頂踏來踏去。”
11.	船beh開e5時，koh一隻山羊搖來講。
       “大家攏beh去，我be7使無toe3！”
       “好啦！但是你be7使tam7船頂踢來踢去 。”
12.	一開始，大家攏真乖，ma7真歡喜，但是船行到一半e5時。
山羊to7踢來踢去： 牛to7踏來踏去：雞a e5翅to7 iat8來iat8去：羊 a me2 me2 hau2：
豬a四界放屎：狗a jiok8貓a：貓a jiok8兔a：兔a跳跳跳：兩個細漢囝仔冤家。
13.	船chhoaN5 khi一邊，peng2 peng2過 ，大家攏跋落去水內底。
14.	好佳哉！大家攏會曉泅水，泅去溪e5邊a，爬去ti7草a頂，ti7 hia phak8日，ka7身軀phak8 hou5乾(ta)。
15.	水牛伯a講“chit-ma2 無船thang坐 ah！大家攏ai3用行e5轉去，我請大家來阮兜lim茶！。
16.	大家攏去水牛伯a in兜thit-tho5，一直到日頭beh落山e5時chiah離開。
“順行oh！”水牛伯a講，“另日大家作伙koh來坐船！”。

作者註：這個故事tui3真出名e5兒童作家John Burringham e5故事冊“ Mr.Gumpy's outing”翻譯，是我e5細漢囝Austin真愛聽e5一個故事。








田嬰照鏡
王淑珍*
變魔術
魔術師  變魔術
一束花  變無--去
兔仔 ma7 變無--去
魔術師  變魔術
金魚飛上天
銀票燒 be7 去
魔術師  變魔術
甚mih時陣
Ka7 我變做小天使
田庄景色sui2
田洋青青
風吹 草仔搖
五彩花蕊展笑容
蜜蜂蝶仔採花蜜
田庄景色sui2𡧛
溪水清清
水流石頭圓
田嬰 sng2 水  iaN7-iaN7 飛
蝦仔魚仔水底泅
田庄景色sui2𡧛
Kheng7
 
雨停日頭出
山邊一 choa7 kheng7
美麗 e5 七彩kheng7
親像一條彩色帶
想beh送hou7小妹做腰帶
雨停日頭出
天邊一 choa7 kheng7
彎彎 e5 七彩  kheng7
親像一座彩色橋
想beh拜訪仙女過 kheng7 橋
雨來 Chhap8-chhap8滴
雨來 chhap8-chhap8 滴
落ti7厝尾頂
親像時鐘行 be7 停
滴滴答答滴
雨來 chhap8-chhap8 滴
潑ti7玻璃窗仔頂
親像人 teh 扑 phok8 仔
Phih-lih  phah-lah  phih8
雨來 chhap8-chhap8 滴
滴ti7水池仔--nih8
水雞 合唱
Kok-kok-kok  koah-koah8
雨來 chhap8-chhap8 滴
沃ti7草仔埔-- nih8
草仔歡喜
一暝大一尺
 
交通警察
警察阿伯
M7驚危險
M7驚艱苦
無論透風抑落雨
逐工企ti7雙叉路
警察阿伯
氣力世界大
掌風上利害
雙手輕輕仔pi--一--下
歸排車攏擋恬
Be7 振 be7 動
放煙火
你看！
煙火開花lah！
開ti7暗暗 e5 天頂
一蕊koh一蕊
紅--e5  黃--e5  青--e5
滿天目目sih
一蕊koh一蕊
你看！
天頂變做一個
鬧熱 e5 大花園
新同學
班上來一個新同學
 
我想beh kap 伊講話
我想beh kap 伊 chhit-tho5
伊歹勢歹勢
頭 le5-le5 
老師 ka7 伊講
M7免歹勢
M7免驚
大家做tin7讀冊
做tin7 chhit-tho5
攏是好朋友
阿里山
阿里山
風景𡧛 
茶園青青
神木懸懸
阿里山
風景𡧛 
白雲 seh8 山邊
日出上稀奇
落雨天
落雨天
溪水上歡喜
唱歌si2-li2-li
落雨天
魚仔上歡喜
尾溜搖be7 離
 
落雨天
草仔上歡喜
Gia5 頭笑 gi7-gi7
落雨天
稻仔上歡喜
結穗lim雨水
落雨天
水雞上歡喜
唱歌 pun5 雞 kui
火金姑
熱天 e5 暗暝
田野靜 ~ 靜靜
火金姑來團圓
KoaN7燈火走相bih
天星目珠  chhap8- chhap8-nih
AN3 頭金金看
Ai--iah8!
咱小弟仔甚mih時陣
Lak--落--去ah？
田嬰照鏡
熱天 中晝時
風定人聲靜
Am-pou-che5 ki 無停
水池仔睏--去--ah
田嬰 beh照鏡
 
愈飛愈近
愈飛愈倚
Tok8!一聲
鏡破--去--ah
田嬰驚一下
飛到懸懸懸
水池仔直直笑
笑到一個面仔
Jiau5~jiau5-jiau5
雲
風穿一雙鞋
一雙雲做 e5 白布鞋
盤過懸山
HoaiN5過大海
四界溜溜去
風穿一雙鞋
一雙 chu7 Air 
輕 bang2-bang2 e5  白布鞋
一路行--過
無留半個腳跡
山
山恬恬 坐ti7 hia 
白雲來koh去
花蕊謝koh開
山恬恬看ti7眼內
日頭落koh出
 
月娘khih koh圓
山恬恬看ti7眼內
山恬恬坐ti7 hia
無論春夏抑秋冬
M7管日時抑暗暝
山恬恬坐ti7 hia
飛行機
田嬰田嬰beh試飛
草仔埔做機場
無跑道
免轉 seh8
講飛著飛
喝停著停
田嬰田嬰飛上天
飛行機滿天邊
Be7 亂chong5
無亂飛
夕陽晚霞來拜訪
笑到面仔紅貢貢
大作家
楓樹beh做大作家
秋天若是來到 te3
Sa sa sa sa 寫無停
北風阿伯做信使
 
風透文章四界送
刊ti7溪仔邊滿山崁
人人欣賞攏o-lo2
楓樹歹勢面反紅
細聲話
南風吹樹 oe
Ka7 講細聲話
樹 oe身軀搖
歡喜 sa7-sa7 笑
露水 mouh  草枝
Ka7 講細聲話
草枝頭 le5-le5
恬恬聽詳細
蝶仔 chim花蕊
ka7 講細聲話
花蕊心花開
笑到 sui2 -iN-iN
車
小kiau5車 小kiau5車
生做古錐矮koh短
駛上大路nng3巷底
大公車 大公車
體格粗勇真 gau5 te2
歸工路--裡 khok8-khok8-seh8
糞圾車糞圾車
 
少女祈禱做環保 
糞埽資源攏總te2
OuN7 iN ouN7 iN    OuN7 iN ouN7 iN
救護車讓伊過
救人性命若扑火
水龍車 水龍車
濟濟水腹肚te2
扑火要緊時間短
砂石仔車   砂石仔車
橫性地  鴨霸底
一路催油衝到底
高雄 e5 街仔路
高雄 e5 街仔路
大樓懸懸低低
人濟車也濟
車 teh 走若teh飛
一條一條街
像一條一條溪
白鴒鷥無地歇
田嬰 be7 曉飛
高雄港都 e5 暗暝
街頭巷尾光 iaN7- iaN7 
路面燈火千萬千
看板霓虹比 chhiaN-iaN7
火金姑憨憨 seh8
四界chhoe7無伊 e5 家
 
歐卡
一隻狗仔叫歐卡
目珠大大蕊
嘴 phoe2 phong3-sai-sai
嘴邊兩點痣
古錐有福氣
一隻狗仔叫歐卡
腳 long白鞋khiu5尾溜
身穿白衫moa黃裘
頷頸moa phoah8 巾
緣投koh勇身
一隻狗仔叫歐卡
Beh食坐正正
Beh睏 seh8-lin-long
出門青狂狂
歡喜 khok8-khok8-chong5 
Saisiyat 族e5 矮靈祭
老師  老師 
In teh 創甚mih？
哪會 chiah 趣味？
He是 Saisiyat 族 e5 矮靈祭
唱歌跳舞真歡喜
老師  老師
In teh 唱甚mih？
哪會攏聽 be7 入耳？
He 是 Saisiyat 族e5 母語
 
Kap 咱 e5 母語共款sui2
台灣 Formosa 美麗島
山明水秀景緻好
族群濟語言多
文化豐富人o-lo2
上帝賞賜愛寶惜





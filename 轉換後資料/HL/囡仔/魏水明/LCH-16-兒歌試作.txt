兒歌試作
魏 水 明

     ＜玉蘭花＞             
       一蕊花  二蕊花
       三蕊  四蕊  五蕊花
       玉蘭樹頂開芳花  
       六蕊花  七蕊花
       八蕊  九蕊  十蕊花
       玉蘭樹頂真濟花
      ＜水雞仔＞                                                 
       水雞水雞四支腳
       目睭凸凸嘴闊闊
       欲chhoe7朋友學唱歌
       唱歌唱到肚大大
       呱呱  呱呱  呱呱
       呱呱  呱呱  呱呱
      ＜人客來相chhoe7>
       爸爸的朋友來相chhoe7
       叫我夯椅仔予人坐
       媽媽捧果子請人客
       閣泡一杯燒燒的茶
       歡歡喜喜  談天佮說地
       講歸半晡  攏是心內話
  
     ＜落大雨＞
       落雨落雨落大雨
       沙土流對大水庫
       水庫的腹肚hoah艱苦
       為著生活佮前途
       拜託恁
       森林著照顧
       環境著保護
     ＜朋友真濟＞
       我的朋友真誠濟
       做伙唱歌閣讀冊    
       tau3陣𣿅蕌匿相chhoe7  
       予恁臆
       我的朋友有幾個？
       是你  是伊
       著是咱大家    

     ＜斑芝開紅花＞
       斑芝斑芝開紅花
       白頭殼仔來約會
       青笛仔嘛來相chhoe7    
       吱吱啾啾  
       吱吱啾啾
       講啥物貨？              
       講咱若欲熟識伊
       著愛看詳細
       
註：班芝花，就是木棉花，是台中縣的縣花、高雄市的市花。

        ＜Peh山＞
       透早去peh山
       tau3陣做夥行
       日頭來作伴
       風景沿路看

       peh到山尾嶺
       身軀全是汗
       歇睏食物件
       翕相留形影

       身體誠勇健
       山頂全笑聲
       相招禮拜日
       閣再來peh山

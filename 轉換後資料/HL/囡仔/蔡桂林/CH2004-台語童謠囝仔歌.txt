教師組口說藝術 第三名

台灣童謠囝仔歌（[答嘴鼓]腳本) 

                                        頂番國小 蔡桂林

甲：（報名）
乙：（報名）
（合）：上台行禮，
甲：Ka各位鄉親序大、小朋友，
乙：kap現場ka阮捧場e觀眾問安。逐家平安！
甲：T"阮e家鄉上大e民俗節日是
乙：正月元宵上元節、三月媽祖生kap八月中秋節，
甲：講著八月中秋節，咱就會想著暗時e月娘。
乙：林武憲老師有寫一首月光光e兒童詩，真趣味！
甲：月光光，照菜園，照大門，照眠床。
乙：月娘啊！暝真長，請你陪我到天光。
甲：月娘啊！暝真長，請你陪我到天光。
（吟唱  鄭啟宏曲 ）
乙：￥h!（指）月娘出來--l±！
甲：（Ka乙e手giu--落-來）?-thang烏白ki，
乙：t"阮e民間傳統中，月娘是有神--e,
甲：你若ki著月娘，月娘就會變成一支刀，來割你e耳。
乙：若是無張持去ki--著，ai趕緊唸這條歌就無代誌。
甲：月娘娘，月姊姊，阮是無張持去ki著你，
乙：請你?-thang來受氣，long是阮家己歹教示，
甲：月娘娘，月姊姊，你是阮姊姊，我是你小弟，
乙：請你?-thang giah關刀仔，割阮e雙爿耳，
合：割阮e雙爿耳！
甲：拜月娘，拜月姊，好頭毛，好嘴齒，大是兄，細是弟，你?-thang 
ka我割耳。
乙：月大姊，月小弟，你是姊，我是弟，?-thang giah刀仔，割我雙爿
耳。
合：割阮e雙爿耳！
乙：中秋有月餅，有柚子，一切long是以月娘為主。
甲：月娘頂面有一隻白兔，koh有一欉桂樹，吳剛t"-teh chho桂樹。
乙：Koh有一位真sui真sui e仙女，叫做嫦娥。
甲：Chia-e故事long是阿公、阿媽、爸爸、媽媽，t"咱細漢e時陣ka咱講--e。
乙：細漢e時陣阿公、阿媽有講--過，in養飼爸爸、媽媽e時陣是用搖籃，一面搖一面唱。
甲：（唱）搖啊搖，豬腳雙爿lio，
乙：搖豬腳，搖麵線，搖鴨母，kun爛爛，
甲：搖荖花，搖大餅，搖檳榔，來相請。（選自大甲鎮閩南語歌謠）
乙：Che是搖查某囡仔e歌，
甲：搖豬腳，搖麵線，
乙：是！生查某囡仔，長大成人嫁--出-去以後，爸爸媽媽生日e時陣，就會koa°豬腳、麵線轉來孝敬，
甲：搖荖花，搖大餅，搖檳榔，來相請。
乙：是！查某囝做親chia° e時陣，囝婿著送大餅、檳榔來迎娶。
甲：Che是真趣味e童謠，
乙：對chia-e童謠咱就會tang感受序大人疼--咱e心。
甲：搖荖搖，搖到後山去挽茄。
乙：挽偌濟？挽到一飯篱。
甲：也好吃，也好賣，也好h3嬰仔做度睟。
（唱  簡上仁配曲）
甲：嬰仔h3父母抱--leh，感受著父母e愛。
乙：借著咱Ho-Lo話e台灣童謠，一字一字一句一句就表達出父母照顧子女e真情。
甲：T" 咱e語言中，有特殊音韻e sui，che是別種語言toe be著--e。
乙：比論講：咱兩人t" chia徛kah正正正，
甲：是！徛kah正正正，咱chiah會得人疼。
乙：咱t"台頂穿kah sui-sui-sui，
甲：穿kah sui-sui-sui，theng候beh領薪水。
乙：為了今仔日beh表演h3 sui-khui，我昨暝睏kah飽飽飽。
甲：對！睏kah飽飽飽，等beh放假。
乙：Ah若食h3肥肥肥--leh，
甲：Ah就kek h3槌槌槌。
乙：Khang-khoe拖拖沙沙，beh做na ?做，
甲：按呢叫做水肥車排kui列，
乙：按怎講？
甲：拖屎連----thoa-sai-lian--lah。
乙：Oa!代誌?好--l±，無法度處理。
甲：叫做un-ku--e撞壁，
乙：按怎講？
甲：be直。
乙：Chia-e台語語詞，long是雙關語，另外有一種意思。
甲：是！乞食揹葫蘆，
乙：假仙。
甲：火燒豬頭，
乙：面熟。
甲：頷頸生瘤，
乙：抵--著-a。
甲：十二月肉湯，
乙：穩當(un tang:穩凍)--e。
甲：按怎講？
乙：十二月天氣冷，一定會堅凍。
甲：三藏取經，
乙：著猴。
甲：按怎講？
乙：著孫悟空保護--a!
甲：Chia-e趣味e台灣話，已經慢慢失傳--l±，
乙：所以咱需要t"學校教鄉土語言， 
甲：希望會tang將傳統恢復--過-來。
乙：T"真濟台灣童謠中，ma有真深e教育意義。
甲：忠孝節義，趣味民俗，long是童謠e主要內容。
乙：其中算數對幼兒數字教育來講，順口koh好記，功效極大。
甲：一放雞，二放鴨，三分開，四相疊，五搭胸，
乙：六拍手，七圍牆，八摸鼻，九giu耳，十拾起。
合：（唱）一放雞，二放鴨，三分開，四相疊，五搭胸，六拍手，七
圍牆，八摸鼻，九giu耳，十拾起。（簡上仁配曲）
乙：Che是放雞鴨，t"過去e囝仔真愛s!g。
甲：Koh來講pong米芳。
乙：Pong米芳是農村真重要e si-siu-a。
甲：Pong米芳e師傅載家司頭仔，摃鑼大聲hoah，pong米芳--±！pong
米芳--±！逐家就提米提糖，到廣場來。
乙：Pong米芳e師傅一旁t"烘爐起火炭，一旁將米倒入去pong
米芳e機器中，轉--a轉--a！
甲：Pong~！米芳出來--l±。
乙：米芳出來--l±，囝仔long圍過來拾lak--落-來e米芳。
合：（唱）一--e炒米芳，二--e炒韭菜，三--e chhiang-chhiang滾，
四--e炒米粉，五--e五將軍，六--e六囝孫，七--e蚵仔煮麵線，八
--e講beh分一半，九--e九嬸婆，十--e摃大鑼。拍你千，拍你萬，
拍你一千khong五萬，chhiu chhiu chhiu，be-kian-siau，jiang輸?甘
願，"輸起he-ku，?甘願，起he ku，我beh來去投老師，投老師。
（簡上仁配曲）
甲：Chia-e數字歌真趣味，h3囝仔一下仔就學會一到十e數字。
乙：這首炒米芳，鬥句koh趣味，會使唱，會使跳，ma會使s!g。
甲：Iau有一首十二生肖歌，鬥句koh有意義，也會使叫囝仔算帳，
kah記生肖。
乙：一鼠賊仔名，二牛駛犁兄，三虎peh山崎，
甲：四兔遊東京，五龍皇帝命，六蛇h3人驚，
乙：七馬走兵營，八羊食草嶺，九猴peh樹頂，
甲：十雞啼三聲，十一狗顧門庭，十二豬菜刀命。
乙：所以講咱e鄉土文化實在值得推廣。
甲：祖先留--落-來e寶貴文化咱一定愛ka傳--落-去。
乙：而且t"過去e農業時代，咱e祖先t"逐個月long有民俗，chia-e
民俗beh記--起-來實在無容易，
甲：但是祖先就ka編到句鬥句，所以讀--起-來就真趣味，iah koh真好記。
乙：一年十二個月，
甲：每個月long有伊e特色。
乙：正月正，媒人?出廳；
甲：二月二，出棕蓑拜土地；
乙：三月三，桃仔李仔th"n頭擔；
甲：四月四，桃仔來李仔去；
乙：五月五，西瓜滿街路；
甲：六月六，仙草米苔目；
乙：七月七，龍眼烏石榴pit;
甲：八月八，牽豆藤挽豆莢；
乙：九月九，風吹滿天hau；
甲：十月半，戲棚腳巧得看；
乙：十一月，家家戶戶搓圓過冬節；
甲：十二月尾，炊甜粿，迎新年。
乙：炊甜粿，穿新衫，過新年，che是咱囝仔上喜歡--e。
甲：我看ka° ?是--?？咱囝仔khah kah意--e是恭喜發財，紅包一個來。
乙：Heh！你真是toa t"巷子內，內行--e-?！
甲：到ta°你chiah知。
乙：就是--a！
甲：咱tu-chiah講到過年，過年是真歡喜e代誌，
乙：是新正年頭有一首歌謠，咱來介紹h3逐家。
甲：（唱）初一早、初二早、初三睏到飽、
乙：初四接神、初五隔開、初六挹肥、
甲：初七七元、初八原全、初九天公生、
乙：初十有chiah食、十一請囝婿、十二查某囝轉來食糜配芥菜、
甲：十三關老爺生、十四月光光、十五是元宵瞑。（簡上仁 詞曲）
乙：一條歌，將年節e民俗long包含在內，好唸好唱koh好記。
甲：最主要--e是含有教育意義，下面咱beh介紹一首育囝歌；
乙：Che是將囡仔tui一歲到十八歲，長大e歷程完整e講--出-來，
甲：一歲二歲手底抱，三歲四歲土腳趖，
乙：五歲六歲漸漸大，有時頭燒kah耳熱，
甲：七歲八歲真會吵，一日顧伊二支腳， 
乙：九歲拾歲教針黹，驚伊四界去ke°絲，
甲：十一十二著拍罵，就去h3伊學做衫，
乙：十三十四學煮菜，一塊桌面辦得來，
甲：十五十六beh轉大，驚伊kah人去風花，
乙：十七十八做親chia°，一半歡喜一半驚。
甲：借大人育囝真辛苦，真情e流露，咱ai知影感恩。
乙：是，父母e恩情khah大天，咱ai知影報答。
甲：好，你真gau講話--?！
乙：是你?甘嫌。
甲：著！有針對咱小學生e童謠，
乙：這個我會，一年--e炊甜粿，二年--e捧去賣，
甲：三年--e買一塊，四年--e無買真歹勢。
乙：五年--e車落溝仔底，六年--e khioh起來洗。
甲：Khioh起來洗敢會食--得？?是long lah-sap去--a。
乙：你無聽講「lah-sap食lah-sap肥」hioh？
甲：你……
乙：滾笑--e-lah！來！
甲：一年--e火燒山，二年--e走去看，
乙：三年--e燒一半，四年--e燒kah變火炭。
甲：五年--e拍電話，六年--e來拍火。
乙：一年--e拍鼓，二年--e娶某，
甲：三年--e扛轎，四年--e放尿。
乙：五年--e擔糞，六年--e teh睏。
甲：一年--e悾悾，二年--e孫悟空，
乙：三年--e吐劍光，四年--e膨風。
甲：五年--e土地公，六年--e閻羅王。
乙：按呢講--來，六年級--e上歹--l±？
甲：話?是按呢講？che是趣味nia-nia，
乙：好！koh來咱來唱一條鹿港e童謠，
甲：草螟仔公！
乙：草螟仔公，穿紅褲，趕牛去賣布，趁錢thang娶某，新娘仔大腹
肚。
甲：正--月生查埔，二--月生查某，拍銅鑼，long大鼓。
合：（唱）草螟仔公，穿紅褲，趕牛去賣布，趁錢thang娶某，新娘仔大腹肚。正--月生查埔，二--月生查某，拍銅鑼，long大鼓。
甲：Che是阮童謠囡仔歌e單元，感謝逐家欣賞。
乙：多謝！L¯-lat！



1



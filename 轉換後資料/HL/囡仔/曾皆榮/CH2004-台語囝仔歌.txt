台語囝仔歌
萬合國小 曾皆榮

1、掠毛蟹
掠毛蟹
用布袋
姿勢屈hou7低
毛蟹gau5走真歹掠
換去掠斑鳩
斑鳩真gau5飛
Kui-khi3去挽花
花sui2 siuN迷人
一下無細膩 
Hou7蜂teng3一下
Aih-ioh!
大聲hoah「俺娘喂」！

2、風颱
風颱
風颱
真無乖
四界去ka7人破害
連鞭起大風
連鞭做水災
親像真驚人m7知
伊有偌厲害

3、Seh8夜市
Seh8夜市
Ham7大姐
兩人衫褲穿sui2-sui2 
頭家娘
Chiok好嘴
叫阮趕緊倚--過-去
買偌濟
隨在你
加減交關long2歡喜

4、拍電腦
拍電腦
就愛坐hou7正
目睭離伊七十公分外
每半點鐘
歇--一-下khah快活
姿勢正確mai3亂徙
Khah be7手酸筋骨疼
後擺koh愛掛目鏡

5、溪仔水
Khah早e5溪仔水
真厲害
徛ti7溪仔邊
會tang3看著家己e5 sui2 bai2 
Chit-ma2 e5溪仔水
Koh-khah厲害
徛ti7溪仔邊
會tang3看著別人
心肝e5好歹


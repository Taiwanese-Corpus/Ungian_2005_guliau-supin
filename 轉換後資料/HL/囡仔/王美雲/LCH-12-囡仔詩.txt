

囡仔詩
王美雲
〔火車〕
火車嘟嘟開咧走，
載阮𣿅蕌去海口，
欲轉阿母的後頭，
遐有田園佮港口；
火車歇睏到海口，
阿舅開車拄好到，
嘴仔笑笑來挲(so)頭，
講欲載阮轉鋛兜；
火車離遠阮就到，
入埕摜禮拍拚走，
阿公歡喜講有孝，
阿媽攬咧呵咾𣘀；
火車載阮離海口，
阿母手裡大細包，
菜干、魚脯咸醬料，
嘛有好食的米米老。

〔菜瓜〕
菜瓜，菜瓜！𣘀牽鬚，
一條一條幌韆鞦，
黃黃花蕊鼓吹樣，
予阮食了閣會想。

〔露螺〕
露螺，露螺！學peh崎，
peh了一山閣一嶺，
雷公熠爁伊毋驚，
日頭曝到講未痛，
定定搬厝四界行。

〔相思〕
我給相思寄相思，
毋願相思化相思，
啥知相思結相思，
年年相思伴相思。
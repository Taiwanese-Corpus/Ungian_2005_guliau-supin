
郭素娥 小傳
郭素娥就是草屯貴堂會郭朝成牧師e5大令嬡，今年19歲。3 月尾ti7咱台南長老教女學校卒業，倒去厝--nih8順孝伊e5父母，友愛伊e5小弟、小妹只有3 月日久na7-tiaN7。對破病到臨終頭尾11日，ti7祈禱中歸天。
今e晝是禮拜日，學校接著1張端書，報郭素娥ti7新曆17號過往，攏iau2-boe7-bat聽見有破病，忽然聽見an2-ni,be7免tit真憨ngiah8 koh真同情伊e5父母，相kap傷心流目屎--ah！平時 koh 是身体健康，有青年e5氣慨，親像草木當茂盛the beh puh iN2 e5氣象一樣，無扑算e5中間聽見這號消息，be7禁tit?筆寫淡薄來歷hou7列位朋友知，有thang hou7咱想出新進行e5行為，信仰、理想也ku2-kaN2。
1.論伊e5生成好看，不時笑容。
2.性質溫純，方正。
3.對入學以來成績漸漸進入優良。
4.Gau5体貼伊e5序大人，節儉伊e5所費。
5.對窗友好感情，朋友攏是叫伊郭--e5,na2準真疼--伊e5款。
6.音樂成功，也bat ti7東門聖歌隊1年久，幫贊主日學e5工也有。
頂面所記這幾項真正有thang hou7咱數念。家庭是失落1個所疼gau5幫贊e5女兒。學校是減1個好e5校友。教會是欠1 個gau5幫贊e5人物。社會無采1個女英雄，聽見e5人無m7叫無采。傷心--ah！佳哉也有thang 安慰e5所在。
1.無hou7 父母為著伊e5品行煩惱。
2.學校無為著伊見笑。
3.Koh較thang 安慰e5是1個真實e5基督徒。
4.KaN2是主看伊所做e5工有價值，m7甘伊toa3世間受苦，接納伊上天去享受齊備e5福氣，親像在早接納I2-lok8上天1般樣，咱著用chiah-e5話來相安慰。
今仔日聽見這號聲那準真緊急e5聲，那救主摃無線電來咱兜ka7咱講：「著警醒--ah！著祈禱--ah！免tit入迷惑。著ha5 lin2 e5 帶，點lin2 e5 燈。著學奴僕伺候伊e5主人，時日迫近--lah！這款e5聲，也thang可比天堂大鐘e5聲音in7--來透咱e5耳孔叫咱醒，教咱著準備。所以著張持，因為lin2 m7 知lin2 e5主甚mih日beh 來。」（馬太24:42）
 (台灣教會報第545卷，1930年8月) 
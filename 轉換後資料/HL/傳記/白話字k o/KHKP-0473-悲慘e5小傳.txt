悲慘e5小傳 (邵hong)


廖Oat8是西螺教會e5會友。9 歲就無老父；老母甘願守寡來牽子。到大漢e5時，有去台南佮甘牧師、巴牧師、廉牧師toa3。品行端莊，熱心信主。Ti7 安歇日常常暗靜去台南附近e5支會做主理，chhoa7兄弟禮拜。佇大正8年辭頭路，轉來西螺做生理。性情活動，ti7社會中有信用；ti7教會中擔當主日學e5 教員。Tauh8-tauh8出門佈道，道理老練 所講hou7人ai3聽。雖然近來生理失敗，家事困難，iau2-ku2做教會e5工無較退步。無扑算ti7 6月26號去拋魚，煞hou7水激--死。當ti7危險e5時，我泅倚去救；可憐ti7三條水相佮e5所在，水深koh急流，我煞hou7 伊giu2著頷kun2,佮伊相佮沉。佳哉天父留我e5性命，我koh浮出水面，總--是伊hou7 1領手網所連累，就be7 thang koh浮。聽候人到，?--起來e5 時，已經過氣。36年過一世人。
 
 慘--ah! 放伊守節白頭毛e5老母，68歲；佮某佮3 個細細漢e5子，啼啼哭哭。Hit e 昏身屍到位e5時，taim3內外人山人海；有e5安慰伊e5老母，有e5抱伊e5頭殼啼哭；
人人講:「無采!」停tiap8-a2久教會外有真濟人提錢來beh做伊e5喪費；因為知伊e5家計困難，死落攏空空；koh會內也真同情，猶原相佮出錢，所以ti7 27號e晡備辦好勢ka7伊安葬。

Chit-tiap8 伊e5家後是暫時安頓，會內會外e5人有teh ka7伊鬥扑算著按怎維持。

讀著chit cham7小傳e5兄姊--ah!ng3望lin2為著chit家來同情，ti7祈禱中相siau3念。願天父開路安慰。


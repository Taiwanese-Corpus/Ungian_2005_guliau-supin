
柯安樂 e5小傳  (陳清義 記)
  柯牧師是大稻哉下牛磨車街e5人。伊iau2未出世e5時伊e5父母已經是拜上帝，屬大稻程e5教會。伊細漢e5時有讀教會e5義塾。到1894 年有入淡水神學校。1899年有卒業，就受派做傳道師去tiam3 幾若位e5 教會，就是八里岔，圓堀仔、雞籠、奇里岸、南崁、大嵙崁、枋橋、三角埔。1914年有考做教師，同年4 月14日有設立做三角埔同會e5牧師。不幸有染著幾若款e5破病，食藥無應效，就來入ti7馬偕醫院治療亦無采工。不幸2月17日e 晡兩點半鐘過往，享壽42歲。後--來有將屍体扛轉去in厝，到19日e晡兩點半鐘有來大稻埕禮拜堂葬式。吳牧師做主理，蕭牧師祈禱，陳牧讀聖經，郭牧師講來歷，吳牧師說教kap祝禱，來送葬e5男女共有200外人。
  送葬e5行伍不止次序。逐人真憂悶，因為柯牧師一生e5做人不止得人和，伊到逐所在傳道理有盡本份，m7-na7教會內e5人欽敬伊，就教會外e5人也o-lo2伊，所以一旦聽見伊過往逐人真傷心。伊做主e5工頭尾20年，做傳道師15年，做牧師倚4年。今伊e5 工已經明白，得著主e5揀召，轉去祖家。詩--nih8有講：
　　「有土地伊e5光贏日頭。
　　　若深信就會看到真明。
　　　咱e5父tiam3 ti7-hia teh 聽候。
      有備辦極安樂e5房間。」
柯安樂牧師已經去到安樂e5房間。咱亦著向望後日e5安樂，會相見ti7榮光e5天國，就是thang koh再kap柯安樂牧師相見，來taim3 ti7 安樂e5房間。
現時柯牧師娘kap伊e5子兒iauti2am ti7三角埔禮拜堂，請逐家替伊祈禱，hou7伊e5心會得著受安慰。伊e5丈夫安樂已經得著安樂e5房間，所以m7免過頭憂悶，著向望別日會到安樂e5房間，來kap伊e5 丈夫安樂相見，享受久長安樂e5福氣。

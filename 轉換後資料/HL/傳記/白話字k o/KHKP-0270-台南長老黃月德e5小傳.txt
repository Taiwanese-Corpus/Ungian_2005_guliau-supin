
                    
台南長老黃月德e5小傳
台南城黃月德去天--nih8裡--啦！雖然人咱無koh看著，總是伊e5模樣iau2 ti7--teh。伊有來聽道理，ti7 1881年，hit時38歲，甘牧師行洗禮hou7伊；到1896年hou7兄弟姊妹揀伊做執事，後來高升長老。滿任，眾人留伊，伊就koh盡長老e5職到一世人。近來起胃病傷重，就ti7西曆8月2日離開世間，享壽65歲。這人無ti7--teh，實在 thang煩惱，伊盡忠服事教會，教會失落伊e5幫贊，常常暗chiN7 幫助散hiong人，今hiah-e5人無thang koh受伊e5好款待--啦！In家內自然iau2有憂悶，thang歡喜thang受安慰--e5,就是月德有信靠耶穌，今伊佮主永遠企起。
        過3日兄弟吳合（又名湖伯）也佮世間相辭，tiam3 地面上71年，食鴉片30外年久，來聽道理才改--去。58歲領洗禮，熱心服事主，常常愛講道理hou7人聽；拜三下昏祈禱會，雖然歹天時，伊也m7-bat lang3;本身卻是散hiong，總是伊e5敬虔無hou7 散hiong縛--teh,逐個安歇日抽五chiam獻hou7教會，逐家著學伊e5樣--啦！
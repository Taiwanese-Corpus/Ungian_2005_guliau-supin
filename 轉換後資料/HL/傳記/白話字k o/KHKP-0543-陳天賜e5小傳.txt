
陳天賜e5小傳
陳盤
新巷陳天賜出世ti7主後1873年。伊toa3 ti7草地，有5個兄弟，伊是大子，in老父有教伊讀冊，字bat真深。伊boe7得著道理e5時，庄中e5人來央伊看日、poaN 時，伊也真勤快，無趁人e5錢，庄中e5 人不止o-lo2伊e5好央倩。
到ti7 帝國來管台灣，設伊做土地委員，監督造大路，盡力扑拚siuN過頭續致身命。到ti7 1906年來台南醫身命，ti7 hia 得著道理。後--來轉--來，hit 時阮這庄--nih8 iaub2oe有人聽道理，in 老父真窘逐，內底m7 hou7伊toa3,將伊e5聖冊放火燒，ka7伊褻?，伊也無失志。
Koh有 1擺in小弟將伊e5眠床ka7伊拆--出去，伊到beh睏e5時才koh gia5入去扑，顛倒歡喜。到後--來in老父漸漸較be7窘逐--伊，總--是有hou7伊家己食，真艱苦過日，tiaN7-tiaN7 tu2著試煉，伊也真熱心。論伊一生做人有疼--人e5心肝，大細漢都o-lo2,伊雖然是散hiong，定著m7 phiN--人，beh hou7 人phiN，世間若這號人m7免設官府也會用tit。到ti7 這幾年伊e5目珠也無看見，耳空也無聽見。雖然tu2著患難守道理是顛倒堅固。
到1930年5月1號起破病，ti7 4號主日午後2點hou7主召轉去天堂，享壽57歲。伊有3個後生，2個查某子。Beh 臨終e5時伊歡頭喜面，hit時伊有問看今仔日當時？ In 子婿ka7伊講：「今仔日禮拜，今你當時beh轉去天堂？」伊講今仔日禮拜較kiap，拜一才來去較liau5-leng7。較停一tiap8仔久講，禮拜日來去也好，講an2-ni，靈魂離開世間，轉去天堂。對hit日庄中e5人大家講無采這個人，真忠厚、真老實，講話親像石--nih8鏨字。這個人是阮這庄--nih8信主e5先覺者。這庄有20左右人得著道理是對伊e5 in2 chhoa7。阮才有這號e5福氣，這會堪tit hou7人做模範者。
請看報e5兄姊替in家庭內祈禱，hou7伊e5子兒toe3 in 序大人e5腳步來榮光主，是心所願。
(台灣教會報第543卷，1930年6月) 
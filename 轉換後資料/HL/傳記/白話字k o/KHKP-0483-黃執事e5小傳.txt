
黃執事e5小傳（楊世註）

 
歸仁北 e5執事黃Pi-hiaN,3月日前有生肺癰，醫了無好，ti7 4月26日離開世間，享壽55歲。


論伊e5事簡略講淡薄:---

1. Kai3早。Kai3早聽道理，就是歸仁北未成教會伊就信主，是黃振德先生ti7山仔腳teh傳e5時到今。伊亦kai3早做執事。

2.著磨。20外年前bat受派toa3新樓醫館做工。Bat佮Tioh8仔叔去四界賣冊佈道。若請伊講道理，伊無推辭，若無破病伊kai3常來禮拜，守兩晡。赴送葬會，伊kai3 搰力，鬥設法攏無驚。

3.題捐1。伊不止ai3。起禮拜堂，伊獻幾若百箍。伊講久久才起chit間，若m7 獻，以後驚了無機會。

4.Kai3好量。Hou7 伊家內e5人隨人thang主意。Hou7會外e5人辯駁道理，以及會內e5人嫌、o-lo2,伊攏凊采好。

5.有備辦。伊tauh8-tauh8 講，世間m7是快活；若會離開世間去見主，伊算做大福氣。伊有頂面所講hiah-e5做伊信主e5憑據。有Pi 嫂teh做金仔店gau5 經營。Koh 有大子Thou5-kat 、二子Chheng-in teh幫贊，有新婦、查某子幾若個，有大孫、細孫，1家成10人攏拜上帝。

洪--氏真e5小傳
洪--氏真較常叫做Hou姆，是戴返牧師e5令先母。主後1854年出世，到今年（＝1940年），tu2享受86歲。46歲e5時信主，共40年久經過信e5生活。會來就近主e5動機，是tui3 ti7 tu2著病痛，感覺平時所崇拜e5神佛，be7 thang hou7伊e5心平安，就受苦勸決心尊趁道理入信仰敬拜上帝。伊真照本份服事上帝，上帝施恩賜福hou7伊，hou7伊子孫真興旺，子兒新婦，內外孫總算成百人。論到伊e5生平真可取，有濟濟美點。這tiap8記幾若項hou7咱做數念：--
1、信仰堅固：信主了，隨受人攻擊，phi2-pok8 ，厭賤，譏刺，以及tu2著患難困苦，也是有進無退。
2、致意家庭：真奇妙！！！子孫大多數kap伊同心敬拜上帝行天路。會an-ni，查考起來，無m7是tui3 ti7伊e5信心kap信e5好所行所感化來成--e5。
3、Gau5疼主：時常照所會奉事教會，關心ti7主。特別thang顯出伊e5疼--e5,就是獻子hou7上帝。查某子獻做上帝e5女差用，就是康返先生娘。後生獻做上帝e5奴僕，就是戴返牧師。
4、仁愛和平：伊e5做人，tui3內tui3外真圓滿。逐人都o-lo2伊e5好女德，hou7子兒新婦真孝順。
5、Ai3祈禱：凡有tu2著大小事gau5倚靠上帝，交付伊推排。伊ti7 3月初8日起病；ti7 3月15日早起就受主揀召轉去天父e5家。Tng ti7病真軟弱e5時，iau2-ku2祈禱，求講：「主ah救我，主ah救我。」
鄙人照所知記chiah--e5,真受感激。深望伊e5遺族kap咱大家會學伊e5好模範！！！
(台灣教會公報第663號，1940年6月)

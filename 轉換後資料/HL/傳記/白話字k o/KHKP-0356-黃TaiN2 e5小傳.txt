黃TaiN2 e5小傳
林學恭
La5-li2-san3 e5教會有1個會友黃TaiN2。伊是toa3 ti7 塭仔庄，離La5-li2-san3有8里路。黃TaiN2到72歲才反悔來信主。伊有食鴉片薰真大，致到攏be7行路，hit時若來禮拜著倚靠拐仔才會行。後來伊有決意ai3改鴉片，攏無koh食。也決意ai3 學白話字，koh無偌久就會曉讀白話字e5聖冊。對改薰了就攏無食。Hit 時身体算是勇健，若無落大雨透大風e5阻擋，較常逐禮拜日有來守安歇，攏m7免kiah8拐仔。逐個禮拜日伊做會友e5頭前來拜堂。伊是真非常e5熱心服事主e5人，也ai3引chhoa7伊e5子孫拜上帝，也常常 ai3 引chhoa7別人來信主。
伊本身雖然是老人，iau2-ku2會做木工鬥趁錢，來出ti7教會e5 ian5金。真thang做信主e5好模樣。伊食到82歲，iau2-ku2常常ai3讀聖冊交陪主。若無阻擋較常逐禮拜有到拜堂，伊到位無親像別個會友ai3講閒話，就是專心看聖經。不幸ti7本年8 月18日染著病；就hou7上帝召伊離開世間，到天堂享福。
(台南教會報第356卷，1914年11月)


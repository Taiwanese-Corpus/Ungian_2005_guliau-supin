潘石斌e5小傳
謝木強

伊bat做巡查15年久，後來轉來厝裡作穡。Ti7教會有當職濟濟年，bat做執事，也bat做長老。伊有兩個後生，5個查某子；現時內外孫30個。伊e5大子婿ti7六甲做醫生，名施子格；已經別世。伊e5第二查某子ti7六甲做產婆，伊e5第三查某子kap丈夫ti7岩田組teh趁食，伊e5第四4子婿ti7台灣電力teh奉職；第5子婿ti7高雄teh做醫生，名顏蒼淮。(博愛醫院)
論伊e5做人真忠厚，對道理真熱心，真可取。Ti7病床e5時，鄙人常常去探伊，看見伊身邊不時一本聖經。雖然倒床真久，be7起來，iau2-ku2學約伯e5款，忍耐艱苦，常常看聖經，祈禱。也有志願上帝若beh koh留伊e5生命3年久，伊beh夫婦相chhoa7出去干證主e5名，到hou7全庄e5人大家攏bat道理。總是上帝e5旨意已經成，煞伊e5 著磨，hou7伊永遠安息。大向望伊e5子孫學伊e5款，不論甚物境遇無放sak主。
(台灣教會公報第629號，1937年8月)
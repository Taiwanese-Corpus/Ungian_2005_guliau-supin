
故實村政久 先生 （劉振芳 ）

實村 (Uemura) 先生不幸ti7正月8 日午後倚6點teh食飯中，忽然腦溢血，受上帝揀召伊離開世間。享壽69 歲。

Ti7本月12 日午前10點ti7伊本教會（富士見町）有舉行教會葬。Chit日e5會葬者，m7-na7全國日本基督教會有派代表來會葬na7-tiaN7，以外猶有先生生前所交陪會外e5知己、名士來列席也be7少。不止莊嚴、盛大e5告別式。

Ti7-chia 論先生e5事業joa7-a2—nih8 teh 成功，抑是對教會、社會joa7-a2—nih8 
犧牲貢獻，chit 號事，m7免我koh ti7-chia重排列，列位大多數是平素齊知e5所在。

先生ti7 會內m7免講，就會外、抑是較遠到歐美，抑是日常hou7所teh欽仰、敬服e5人物。若準告別式hit日伊e5弔電以及弔詞是hiah-nih8濟，致到be7 thang一一讀ti7 人e5 面前。Kan-ta對chit項lan2 thang推出，做不止明e5証據。又koh先生m7-na7 kan-ta 是做出名e5學者，koh 一面是大信仰家，非常e5人格者，果然是靈界e5偉人英雄。

先生雖是眾人所公認，m7是雄辯家，gau5演說。Iau2-ku2 ti7 所說教中，材料e5豐富，內容e5 充實，以及有活氣e5言詞，到額有thang感動、叫醒人e5能力。有一款e5計智，也是眾人所承認。M7-na7 an2-ni,先生原來頭腦明識，動作敏捷，不止有獨創的e5精神，真正thang講有超群拔眾e5天才。伊e5教會今仔日會hiah-nih8大間、hiah-nih8進步、發展，一面可能kiam2-chhai2有影是hou7手腕所致蔭，iau2-ku2較大部份，無m7 是對先生抱終始一貫e5信仰，奔波ti7 東西，致到有時be7記得e昏、早起；那準聖經講：「吩咐你著傳道理，無論得時不得時著專務伊，用百般e5寬容教示來責備、警戒、勸勉」（2 The5 5.4:2）實在先生一生是做教會e5忠僕，殷勤慈心e5牧者。聖經講：「已經征戰好e5征戰，已經盡跑走e5路站，已經守所信e5道理」 
（2 The5 .4:7），十分thang做咱信者間e5模範。 

 暗靜想先生對咱台島不論個人抑是一般，直接抑是間接，伊常常表出同情。對伊這款sui2 e5精神，咱ai3顯出感恩e5心。那準ti7葬式hit日m7-na7我一人，就多數e5人，看著場內hit款光景、hit款現象，自然嚨喉管tiN7，不知不覺e5中間目屎也無細膩na2雨滴--落。

最後ng3望咱ti7祈禱中為著伊e5遺族、以及伊e5事業（東京神學社、教會、雜誌社）來相數念。
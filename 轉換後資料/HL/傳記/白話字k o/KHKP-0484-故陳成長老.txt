故陳成長老（古Chin2-hong)

陳Seng5長老出世ti7 1860 年，水返腳1保長坑庄長成，老父陳番，有2個兄弟就是陳Ki、陳Lian5。

 (1.) 歸主e5原因。陳番伯是頇顢人，遇著親族扑死人，著人命，人beh掠in摃番頭2。番伯聽見講入教不止有勢力，就將大子陳Ki hou7伊去入教，來致蔭1家m7免被人欺辱。後--來Ki仔知影道理是真，就招小弟兩人相chhoa7同行天路。Hit時番伯看見子兒攏去入教，知影後來會無公無媽--lah;就反對講:「我是hou7 Ki仔去入教，來致蔭咱1家。今lin2兄弟仔攏去，我beh ng3望甚物人--mah?」 M-ku2 道理是真，耶穌e5吸引力那大，兄弟仔那熱心服事上帝。

（2）老父e5 khun2-tioh8。Hit時番伯看見子兒入迷hiah深，有時苦勸勉勵，有時哄喝講:「He是m7-thang真實去入番仔教。」 總--是in兄弟仔堅固信，攏無驚。後--來番伯看了絕望，就發出殘忍e5心，舉搥仔直直追直直jiok,beh ka7 in chan5--死。佳哉chan5無著，兄弟仔看了危險，就逃走到山空，來閃避老父e5受氣；hit 時抵teh 過年。 番伯看見家內清淡，雖然有1隻豬beh?，想著子目屎流，就託林水長老ka7 in e5 子講：「Lin2老父受氣較落--ah,託我chhoa7 lin2兄弟仔轉--來。」弟仔聽見老父受氣較落--lah,就相chhoa7轉--去，無偌久老父就過身--去。

（3）陳Seng5長老做教會e5工。有做水返腳教會e5執事，後--來兄弟揀伊做長老。到1919年來東部鳳林e5教會，教會選伊做長老；ti7 1922年移居來頭人埔就當公埔教會e5長老。

（4）陳成長老升天。陳成長老ti7本年4月10日平安過世，享壽65歲。11日會葬式，有160外人送伊到山頭，也有聯軸80外枝，實在真盛況。今伊e5家族ti7 chia 20外人攏熱心toe3序大人e5腳步。伊e5孫仔就是陳添旺牧師。
論陳Seng5長老e5仁愛koh講幾句。伊對教會盡忠熱心。對伊來頭人埔了後，教會受伊致蔭，會友較熱心，出錢較甘願，有自覺ai3 beh請先生對伊e5奮動。伊未來chit間教會親像火beh hoa--去 ，今仔日有ng3望--lah;禮拜日聚集有百3、4人。可惜教會薄福。伊 ai3我來，我到位兩禮拜，伊就安心轉--去，放教會e5重擔teh hou7 阮擔--lah。
1.	今台北汐止
2.	敲作


【台灣答嘴鼓】			   溫惠雄


台灣阿媽價數好

A. 台灣阿媽真值錢你敢知？
B. 按怎值錢？
A.	中國大陸少年查甫囝仔二、三十歲專門beh揀 台灣阿媽六十五歲以上，愈老愈好，無論「離婚」「守寡』攏無嫌，無尪就好。
B.	揀台灣阿媽beh做啥物路用？
A. 做某啊！
B. 是m7是中國人「一胎化」，kan-taN允准生一個，生女就「teN7 hou7 死」，剩男e7,chhoe7無某，chhoe7到台灣阿媽。
A.	M7是啦，是「台灣錢淹腳目」中國人「歹than3 食、無自由」所以中國人「會生會死」「會坐未爬」攏ma7 beh到外國 ：日本、美國、歐洲，特別是台灣寶島，語言會通，台灣人上好騙，又koh離中國khah近，所以上愛來台灣拍工、移民。
B.	聽講有中國人「假結婚真拍工集團」。 
A.	Tioh8啦，根據報紙e5報導，桃園市民廖振城tui3 98年七月起介紹中國偷渡犯，每人十萬箍人民幣(一萬外箍美金)辦假結婚真拍工手續。錢分三階段付款：委託chhoe7假結婚對象e5時，付款三分之一，台灣e5對象到大陸辦假結婚e5時koh付三分之一，人若到台灣辦登記了才付尾款。
B. 按呢有前謝、中謝、後謝了！ 
A. Tioh8啦，根據廖振城hou7台北縣中和市警察局掠著了所講出e5,伊bat辦成十三對中國查甫來台灣e5假結婚。十萬箍人民幣，hou7查某5-7萬佣金，另外ai3 hou7結婚對象台幣15-20萬，並拍契約，m7免有同居e5義務，有權利取消結婚，對方無條件放棄法律抗辯權。

B. 這種台灣「黑歸」「老娼」than3這種錢實在夭壽。

A. Thang講做中國人真悲哀。為著beh來台灣than3錢，辦假結婚，了大錢。奇怪台灣有一寡新黨e7人beh去hou7中國統，統了才知苦！
B .你是按怎講，台灣阿媽真che7錢，中國人相爭beh娶？
A.	Tioh8!中國人為著beh來台灣「假結婚真拍工」了大錢，中國人真奸巧，就專門chhoe7台灣阿媽。
B. 台灣阿媽khah好騙，是m7是？
A.	Tioh8, 二、三十歲中國查甫請不肖e5台灣『黑歸』『老娼』chhoe7六十五歲以上老阿媽，愈老愈好。
B. 為啥物愈老愈好？
A.	這是真結婚，愈老愈早死，中國人就會tang3  than3財產。特別愈老e5時，伊負責照顧，每月5、6萬箍，某若死，伊thang得著財產，「一兼二顧，摸蜊仔兼洗褲」。
B.	這敢有影？  
A. 真正有影 ！根據政府e5統計，已經有三百對來台灣，名額未到，已經有上千上萬對等teh排列。
B. 其中一定有專門騙結婚。
A. 當然，根據立法委員郭素春講，有一位六十外歲阿媽，伊早起ti7公園做運動體操e5時，有人來招講，去大陸chhoe7少年郎結婚。出發彼日，坐遊覽車到中正機場e5時，發現車頂已經有二十幾位阿媽，攏是「守寡」beh去中國chhoe7 尪。
B  是集團去中國chhoe7少年尪？
A. 無m7 tioh8,一落飛機，一對一對kap中國少年尪「送作堆」。少年郎勇koh緣投，按摩e5技術一流，hou7 chia e5台灣阿媽攏gong7去，中美男計了。十幾年無伴e5阿媽馬上辦理結婚手續，倒轉來台灣申請中國尪來台灣。
B. 來台灣結果按怎？
A. 代先中國尪對伊真好，一個月後，將伊私寄 六十外萬領走，chhoe7無人，聽講chia-e5少年尪攏去作『午夜牛郎』
B. 頂面e5實在故事，立法委員郭素香ti7立法院講。
A. 伊亦作一首詩『歡歡喜喜結婚去，老某少年 尪無比，來台灣以後落跑去，害阿媽哭koh 啼。』
B.  Tioh8,中國人「 奸詐陰險ai3 細ji7 ，台灣阿媽ai3 注意，m7-thang貪著少年尪，財產傢伙攏無去。」m7-thang「小貪鑽雞籠」
A.中國人ti7美國也仝款，一寡tui3台灣來美國「老芋仔」無某無猴，轉去中國探親，已經七、八十歲了，真che7少年查某囡仔嫁。 
B. 少年查某囡仔beh嫁七、八十歲老阿伯，當然是美國公民。Kap美國公民結婚無名額限制，馬上thang移民美國。 
A.為啥物beh揀七、八十歲？
B.Che to7是中國人聰明e5所在。一方面尪若早死，伊就愈緊出頭天，傢伙全部得，減奮鬥三十年，實在是會「和」。 
A.我bat聽講來美國theh8著身份了後，財產theh8了to7   chhoe7無人。
B. 當然，中國人是愛身份、愛錢，m7是愛人。 
A.我ma7看見真che7中國女留學生，為著身份嫁黑人、老人，得著身份後m7是離婚就失蹤了。
B. 「船過水無痕」「過橋拐仔就放」是真自然e5代誌，特別中國人上現實奸詐。 
A.	按呢講起來，台灣阿媽價數好，美國阿公ma7真值錢！

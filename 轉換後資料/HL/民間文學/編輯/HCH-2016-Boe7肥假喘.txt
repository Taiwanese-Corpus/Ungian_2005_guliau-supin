Boe7 pui5 ke2 chhoan2,
Chhang-a2 tong3 soan3.

Boe7肥假喘
蔥仔當蒜

註解：肥 e5人行路、peh樓梯，無久就oe7喘，是因為無常運動。早期，肥有表示無勞動e5好額人。頭句e5意思：無hit款e5命假做有彼款e5動作；後來有人加第二句講：俗俗e5蔥仔boeh當做khah貴e5蒜仔。也有暗示無能力e5人來做官(當選)。

Chu3-kai2: Pu5 e5 lang5 kiaN5 lou7, peh lau5-thui, bo5 ku2 chiu7 oe7 chhoan2, si7 in-ui7 bo5 siong5 un7-tong7. Cha2-ki5, pu5 u7 piau2-si7 bo5 lo5-tong7 e5 ho2-giah8-lang5. Thau5-ku3 e5 i3-su3: Bo5 hit-khoan2 e5 mia7 ke2-choe3 u7 hit-khoan2 e5 tong7-chok.  Au7-lai5 u7 lang5 ka te7-ji7 ku3 kong2: Siok8-siok8 e5 chhang-a2 beh tong3-choe3 khah kui3 e5 soan2-a2.  Ia7 u7 am3-si7 bo5 leng5-lek8 e5 lang5 lai5 choe3-koaN (tong3-soan2).

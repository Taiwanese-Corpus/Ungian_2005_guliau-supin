思想起(II)#1984
						華語原著：東方白, 台語翻譯：林俊育
一) 業餘作家
業餘作家對人類e5貢獻有二：
1) 因為無時間kap心力thang濫寫，替人類減少不可計數e5文化垃圾.
2) 因為ka7一生e5經驗kap智慧集中ti7僅有e5一兩本冊，替人類增加了一兩蕊文化玫瑰。

二) 選舉kap人口
兩個國家舉行總統選舉，結果仝款50.1% kap 49.9%之比。選舉一個月後，甲國e5人口無加無減，但是已國e5人口減一半。
「民主」kap「極權」之分野立現！

三) 如果人間無有死
如果人間無有「死」，按呢人間也就無有「生」。
因為「生」「死」是相對並存e5。
如果人間無有「生」，按呢人間也就無有「男女」。
因為「男女」是為「生」來存在e5。
既然人間無有「男女」，按呢人間只剩「不生不死」「不男不女」e5柴頭人；無有夫妻之愛，也無父子之情，每工見面el5ong是無表情e5臭瓜面，而且一萬年一億年long2無變化，這人間猶有啥物趣味thang講，到時雖然不死，ma7會希望一死了之。

四）詩畫兼備
伊自稱是詩人兼畫家。
只是──所有e5詩人long2 m7承認伊為詩人；
		所有e5畫家long2 m7承認伊為畫家。

五) Samuel Johnson之譏
先生之大作，不但「優美」koh富「創意」，
只是──「優美」之章節無有「創意」；
		「創意」之段落並無「優美」。
(原著刊ti7:「台灣文學評論」創刊號....2001/07/01)

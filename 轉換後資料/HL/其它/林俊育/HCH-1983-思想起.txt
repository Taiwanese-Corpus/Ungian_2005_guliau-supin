思想起
						華語原著：東方白, 台語翻譯：林俊育
一)	數學之美
數學儘管ham7畫圖kap音樂仝款以「美」來存在，但伊e5「美」kap後兩個絕對無仝。
畫圖kap音樂e7-tang3激起人e5熱情，去為伊e5國家衝鋒陷陣；但數學卻be7-tang3。因此儘管每國long2有「國旗」kap「國歌」，就是無聽講有「國數」；可見數學是上國際化e5 lah,伊e5美kap成果屬ti7全世界，甚至全宇宙！

二)	世界之旅
   每部大河小說long2是繽紛燦爛e5世界。
   無聽講一個人phah麻雀a2無時間去遊世界；怎樣有人會講無閒看電視a2無時間讀大河小說？

三)	貓性
   貓e5上可愛點是野性不馴，否則(hou2-chek)就m7是貓lah!
   人豈m7是按呢？否則就m7是人lah!

四)	有志竟成
   「有志竟成」一般來講是be7有差錯e5。
   但是也有例外，如「大家樂」、「六合彩」就不能適用；
   至於失眠e5時想beh睏、陽萎e5時想beh[勃起]，就lu2有志lu2不成loh!

五)	寶藏
   看過海盜電影e5人long2知影──寶藏e5四周圍到處long2是生sian e5刀槍kap白色e5骨頭，珠寶lu2珍貴耀目，其邊仔e5屍骨lu2堆積如山......
   Ti7人間追求「重利」kap「美人」e5人，敢e7-tang3無警戒？
	(原著刊ti7:「台灣文學評論」創刊號....2001/07/01)

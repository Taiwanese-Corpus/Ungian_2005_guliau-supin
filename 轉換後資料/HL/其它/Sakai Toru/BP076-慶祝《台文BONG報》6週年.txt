慶祝《台文BONG報》6週年
Sakai Toru
想起6年前，我iau2-koh toa3 ti7 日本，做《共同通訊社》e5 記者，m7 知kam2 是kap《BONG報》有特別e5 緣分，tu2 好ti7《BONG報》創刊e5 時，我來台灣出張，採訪台灣e5 教育改革問題，ma7 chhoe7 著當時tiam3 公館附近e5《BONG報》辦公室，theh8 著chiah tu2-a2 印好出--來e5 創刊號，看了感覺be7-bai2,雖bong2 台文漢羅e5 刊物已經有《台文通訊》，m7-koh《台文通訊》就是漢字khah che7、評論性文章khah che7,《台文BONG報》是以文學為主，koh 漢字e5 比例khah chio2,an2-ni chiah 會tang3 分工、分別發展。我有寫chiok che7 評論性e5 台語文，m7-koh 真phah 損，我對文學創作完全外行，真罕得為《台文BONG報》寫文章。總--是，我對台文e5 熱愛絕對be7 輸別人，絕對支持《台文BONG報》。希望台語文(當然包括客話文、原住民各族語文)會tang3 早日出頭天，還台灣人1 個公道。
【本文作者是日本籍自由作家】


刺蝟 e5圖
刺蝟也有人號做豪豬，伊e5身軀黃色，一二尺長，皮有毛刺利親像槍刀，thang保護伊e5身軀來抵擋對敵。人抑是狗ai3 beh掠--伊，伊就用毛刺直直chhak8來對敵，所以beh掠伊無快。這號刺蝟愛食田雞以及蛇，伊一下咬著蛇就身軀kiu3倚，來免hou7蛇反轉咬伊，到蛇e5力盡，然後就食落去。冬天e5時bih空無出來，伊將毛刺chhiam2 樹葉來蓋身軀，人遇--著只有看見樹葉攏無看見伊e5身軀。
(台南府城教會報第158卷，1898年5月) 
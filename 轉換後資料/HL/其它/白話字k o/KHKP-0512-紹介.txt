紹介
王守勇

路德馬丁講：「第一好e5 基督徒m7 是kan-ta囥濟濟冊，koh 讀濟濟冊e5 人，就是tui3 濟濟冊e5 來得著e5 教示，歡喜koh 分hou7 別人，有an2-ni 來實行--e5才是真e5 基督徒。總--是an2-ni 來實行--e5 是得著聖神e5 充滿e5 人才會。」咱thang 講好e5 基督徒著讀冊濟濟、聽好教示濟濟、實行分hou7 人濟濟，才會用得。
所ai3 紹介e5 是故Tou7-sit8(Tsuge）先生e5 遺著 「五旬節e5 前後；」是寫和文，共267面，分做32章，其中9章有寫來咱台灣傳道旅行e5 事。訂價平製 箍2，上製 箍6。Ti7 台中車頭前Kong2-un7公司，陳瓊瑤牧師hia 有teh 賣。若bat 日本話e5 人請買來看。
咱知Tou7-sit8先生m7 是學者，是宗教家，是上帝e5 人。伊有來咱台灣傳道。伊活e5 時不止teh 數念咱兄弟姊妹。伊做天幕佈道隊到咱chia e5 時，咱大歡迎。Chit-tiap8咱看著伊e5 冊e5 時宛然看著伊。這本冊是道理e5 冊。伊e5 宗教經驗談濟濟。咱thang 講伊是日本e5 Sat-hu Sun-tai7。An2-ni 小報就是。
(台灣教會報第512卷，1927年11月)

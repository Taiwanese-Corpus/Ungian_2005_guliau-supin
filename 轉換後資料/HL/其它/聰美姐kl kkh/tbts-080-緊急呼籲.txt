緊急呼籲

敬告各位「台文通訊」讀者 - 設立「共同發行人」e5代誌

五十外冬e5國民黨統治hou7咱看著台灣話kap台灣語文e5凋零kap消失，hou7咱感覺台灣局勢親像入秋e5悲觀kap失望；咱親生e5子孫，一個一個越頭去講別人e5話，親像半路仔認別人作父作母，叫人作阿公。
台灣語言若失去，台灣民族kap文化e5根就喪失，台灣人beh作一位真正e5台灣人就無可能啦！莫怪學者講：「Beh消滅一個民族，最好最有效e5方法，就是消滅伊e5語言。」中國人執政者過去ti7咱e5美麗島從事e5恐怖政策，就是beh消滅咱e5語言文化，hou7咱be7記得咱是台灣人、是講台語寫台文e5民族。
聰美姐紀念基金會是紀念一位真疼台灣e5女性，伊一世人kap伊e5翁婿恬恬疼台灣，為台灣e5文化kap政治e5獨立流目屎、犧牲、奉獻，到ti7一生e5路尾。基金會設立以來e5運作，就是用聰美姐e5精神，默默去栽培、教育、復興台灣人e5國家kap文化意識。
七、八冬以來，阮用所有e5時間、精神kap財力來支持「台文通訊」e5發行。無論如何艱難，阮真少怨嘆，只有靜靜無出聲，拍拚去做。
現在咱遇著e5是聰美基金會經濟第一困難e5時，亦是咱台灣人語言文化第一大絕滅危機e5時。
阮taN向你發出呼叫e5聲，拜託你來支援，作「台文通訊」e5「共同發行人」（Co-sponsor），hou7「台文通訊」繼續koh活落去。阮需要有100位有志，每一位有志每年支援美金/加幣 200khou （若是經濟上有問題，請家己準節。），來寄hou7聰美姐紀念基金會，作發行「台文通訊」e5路用。
             你e5良心e5支援是「台文通訊」存廢e5關鍵。請將你e5「共同發行人基金」寄到：
Chhong-Bi Memorial Fund
c/o Westchester Trinity Taiwanese Church
P.O. Box 501
Scarsdale, NY 10583
阮會寄收據hou7你，作美國地區免稅e5證明。

若有啥物質詢，你ma7會使寄批hou7： 
The Rev. Tan 
3826 Poka St., Honolulu HI 96816
Tel/Fax: 808-735-3813
E-Mail: burtontan@cs.com

真多謝。
						
聰美姐紀念基金會  敬上
                                                                       21/09/2000

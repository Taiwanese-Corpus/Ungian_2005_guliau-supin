講台語　臆謎猜　啥物攏嘛知
黃傳家

1. 鐵板起厝有尖尖e5頭，
免用磚佮瓦會造懸樓，
載人運貨容量有夠大，
江河海面攏自由𣿅蕌。
臆交通工具
2. 平坦地面我攏無愛滯，
幹礁愛滯河頂山溪間，
無論暝日攏總免歇睏，
方便人佮車輛好通行。
臆建築物
3. 無生目睭毋閣有眼力，
毋捌開嘴未問東問西，
若是𤤳伊出門遊四海，
方向正確免驚行迷途。
臆文具用品
4. 點燈e5先行做頭前，
拍鼓e5順續toe3後爿，
燈光照路烏白分明，
予鼓撞著失去智慧。
臆兩種自然現象
5. 無通看嘛摸未著，
無生腳會走真遠，
一去永遠未倒tng2,
親像黃金掠予稠。
臆無形物件
6. 紅姑娘帶佇巷仔內
冬天短熱天伸較長，
腹肚底學問貯真飽，
天氣燒冷伊隨to7知。
臆儀器
7. 頭殼重重嘴型尖閣細，
腳骨硬硬伊攏未彎曲，
布料一片一片食入去，
出來to7會歸領變新衫。
臆工業用品
8. 兩個兄弟平懸平大漢，
一旦出門to7欲走相逐，
雖然兩個相差無兩尺，
毋閣永遠to7是逐未著。
臆交通工具
9. 箱仔內面雖然無bih人，
毋但有講有笑報時間，
世界代誌每工給你講，
萬項知識攏總報你知。
臆電器用品
10.小相圖片又閣鑲花邊，
五花十色真𡧛嘛鮮艷，
天南地北四界去𣿅蕌，
無生翅股飛到遠遠遠。
臆寄批物件
11.講伊像龍毋是龍，
一點朱砂頭染紅，
造雲起霧大本事，
逐暝替人除蠓蟲。
臆家庭用品
12.紅色身軀添尾溜，
頭殼鑽佇土腳底，
生做古錐營養懸，
時常食伊好視力。
臆一種植物
13.四面八方攏總管，
大人gin2仔有二葉，
若用手骨摸to7有，
家己目睭是看無。
臆人體器官
14.頂分一半下分一半，
中央有緣咱無得看，
兩頭足寒中央真熱，
一日一暝一輪迴轉。
臆自然物件
15.有風e5時恬恬也睏，
無風時陣peh起來chong5,
伊若無chong5風to7未來，
若chong5愈緊風嘛愈大。
臆家庭用物
16.身軀長長親像一尾龍，
運人載貨南北走無停，
自頭到尾節節攏會通，
歸工無歇會得走千里。
臆交通工具
17.有眼無珠身軀光溜溜，
五花十色朋友攏總交，
朋友來chhoe7伊to7足無閒，
朋友無來睏到毋起床。
臆家庭用品
18.毋是憂愁會流目屎，
亦無傷心閣嗎嗎哮，
伊e5目屎救世間人，
若哮siuN久逐家棄嫌。
臆自然現象
19.這項物件人人有，
形體親像大粒球，
飯菜攏對遮經過，
貯肉貯酒貯水果。
臆人體一部份
20.四四角角一座城，
無滯車馬無滯人，
鋼鐵皮膚水泥肉，
秘密將軍顧門頭。
臆鐵類用具


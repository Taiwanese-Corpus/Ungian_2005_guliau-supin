  三點感受		陳雷  6/16/2001

1.	台文通訊這個母語刊物，完全靠大眾經濟e5支持，kap工作人員時間腦力e5奉獻，繼續發行到taN 10年 ，是一個文化草根運動成功e5例。伊顯示台灣人爭取文化主權e5 ng3望。咱beh用台灣人進步e5文化，包括回復台灣人e5母語kap書寫文字，來提koan5台灣民主政治e5品質。

2.	母語運動kap母語文學運動是現代台灣文化運動e5 2支腳。因為台文通訊e5關係，hou7我按起初台語文學e5 khia7腳點踏入去母語運動e5範圍內。我相信真che7台文通訊e5讀者ma7有仝款e5經驗。同時ma7應該有真che7讀者，khia7 ti7原來台文運動e5立場，經過台文通訊進入台語文學e5園地。

3.	10年來，陳雷寫e5小說大部份是短篇e5。Che會使講，起初是為著beh適合台文通訊版面e5限制e5關係。後來繼續受著這個限制，soah che7少慣勢去。對陳雷寫作e5方法kap形式產生長期性e5影響。

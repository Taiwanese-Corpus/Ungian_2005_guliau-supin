馬偕日記 (五)	吳景裕選譯，原文全羅

1873
5月29
去西潭底（Sai -tham5-toe2），路中ti7生蕃e5厝裡hioh睏。Koh行倒轉e5時，到一個轉角e5所在，XX真暗，突然有一個生蕃作賊a bih teh 。伊槍 kiah8  koan5 ，XX，攏X tu2 tu2 beh開槍。Hit時離我，是6、7步na7-tiaN7，我有看見伊，所以我緊緊比手，將我e5手摸我e5胸hah8，也比beh摸伊e5胸-hah8。伊隨時起來，將伊e5手摸我e5胸坎，後來摸伊家己e5。阮二人大聲喝。後來kap我做陣e5人tui3後面chiah oa2來，中間也有生蕃kap我作陣，一個生蕃直直講伊險險拍死我。頭目oa2來，伊無歡喜，問hit個生蕃，伊kiam2  boe7看我e5嘴鬚。TaN有X，阮透暝行到新港（Sin-kang2），後來到中港（Tiong-kang2）。

7月
出外傳道理，醫病。有去艋舟甲（Bang2-koh ），大稻埕（Toa7-tiu7-tiaN5），公館（kong-koan2），後來入山，歇腳ti7草寮a，起火，食暗，XX tu2著大雨，內面也tam5，路邊佈道。了後到汐口（Sek-khau2），北投（Pak -tau5）。Ti7北投探choe7 -choe7路。
Koh再出門，傳道理。有去金包里（Kim-pau-li2）kap附近e5鄉庄。後來到雞籠（Koe -lang5），ti7  hia報揚主e5福音。
Koh再出門，到中壢（tiong-lek8），五股坑（Gou7-kou2- khiN）。也有去竹塹(Tek-chham3 )，新港（Sin-kang2）。Tui3新港koh入山到西潭底。Ti7 hia有生蕃。Tiam3西潭底幾偌日，幾偌百個生蕃有來。有傳hou7 in聽，幾偌擺，in不止歡喜聽。Tui3西潭底，kap 30、40個生蕃作陣、阮入深山，行山坑。後來聽見狗吠，也有choe7-choe7生蕃大聲喝，出來tan2-chih阮。In kau3-keh8歡喜tan2-chih阮。in攏有刺字，婦仁人ti7嘴phoe2，查甫人ti7頭hiah8，kap胸坎。Na7 thai5人就刺一choa7 ti7胸坎。有一個頭目，刺29choa7。
Koh倒轉到竹塹，五股坑。

11月
Ti7莊裡幾偌日，教示學生kap傳道。
3日，到後埔a (Au7 -pou-a2)kap新莊（Sin-chng），佈道理ti7 hia。
教示地理，新体理，植物學，新舊約，先知kapXX
e5  lai7-leh8。 
Koh再去大khou-ham7（Toa7-khou-ham7）。Tiam3 ti7真XX，tam5溼e5舊厝，內面暗暗，攏無燈。Ti7 hia說教醫病教示。後來入山內，ti7路中歇ti7 hia，吟詩，祈禱，讀冊。
倒轉到莊裡，五股坑阿華猶ti7 hia。
有一日，22號，忽然間有一個出外人，真lo3，真勇健e5款，來到五股坑。伊是美國人，tui3 Ann Arbor， Michigan來e5，也是大學e5教授，koh是熱心e5信者。伊名是叫作J.B. Steere。伊受大學派，是作募集植物e5材料。
隔日海關長， Mr. Hobson也來看五股坑e5拜堂。Koh X我到新港，kap西潭底。有看生蕃khan-tiau5。
禮拜日，30號，ti7阮以前所搭hit間柴e5寮a禮拜。Mr. Hobson也ti7 teh。阮睏ti7 lok8-pheN，無被通kah，暝時有落霜e5款，真寒（koaN5），阮boe7睏得。
離開西潭底，順路tui3新港，竹塹to3來。海關長真sian7，行boe7去。

12月25
收著消息講Joe7 hou7人thai5，ti7山裡e5所在。Hou7生蕃thai5 X 西潭底，聽見Joe7 hou7人thai5，阮趕緊起身，去新港。會友四界teh chhoe7 Joe7 e5身屍。 

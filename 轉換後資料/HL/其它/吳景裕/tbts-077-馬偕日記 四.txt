馬偕日記 (四)
吳景裕選譯，原文全羅
1873
4月( 編注：按內社入內山)
Kap生蕃e5頭目參詳peh山e5事，伊歡喜kap 50個生蕃kap阮去。
生蕃e5路真奇怪，有路痕，後來到有足X所在就無去。Tioh8 koh chhe7才有，所以人若beh追生蕃，會行無路。
樹林am7，藤a che7，tioh8 kiah8刀phut才會行得。Ti7山頂足凍koh暗。
禮拜日我無出門，坐teh烘火，kap吟詩，也講福音e5真理hou7生蕃聽。
隔日koh再peh山，路oeh8，山kia7，koaN-be2 am7，下晡時koh到一社，thang講是別族。
In bih ti7樹林內，會看阮，我boe7看in。in出來e5時，khia7 ti7無偌遠( hng7)，手kiah8槍。 
阮e5頭目，空手進前，in槍khng3 ti7地-X，後來近oa2阮。
In sui5個，sui5個oa2來將in e5手，jih8我e5胸hah8，後來摸in家己e5。Koh無偌久in去叫in e5頭目，kap四、五十e5生蕃來。就koh lim酒。已經暗，阮起火，X後面。總是in通暝講話無soah。
TaN已經peh山6、7日久，阮大概是ti7 Mount Sylvia(Si-bih-a山)e5山腳，阮通日peh山phiaN5，景緻kau3-heh8 sui2。有樟腦、仙人樹，也真大欉，周圍25尺。
Koh經過幾na7日，na2 peh na2 koan5， 若是生蕃m7 koh peh，頭目m7敢koh 去，姑不衷 tioh8倒轉。
阮peh到真koan5 e5山，因為看落去攏是山，koh khah ke7 e5山攏ti7阮下面。落來khah無hiah為難。經過幾na7日就倒轉到新港。

5月5日
這pang有教示科學，也bat用顯微鏡hou7學生看，所照e5，hou7 in真奇怪。也教示印度e5宗教，新地理，歷史等。
B.S.Ringen醫師有來幫贊醫病。
伊猶未來e5時我家己有醫，1023個患者。
伊猶未來我ti7厝裡醫病。TaN有是這間厝來作醫館。
看B.S. Ringen醫師不止可取。患者不止che7來hou7伊看病。我替伊通譯。每日到醫館幫贊醫生。也有chhoa7學生去看病。
今日有去Kim-pan-li2( 金X里)，中壢，kap客人庄。後來去竹塹 ;ti7 hia佈道，醫病，分藥，kap佈道論。百姓真強罵阮，作頭行，大聲嚷，親像狂。有個用磚a phe3 kap土砂koh8阮。隔日阮beh去新港e5時，ti7阮後面有12個步兵te3阮直直行，意思ai3探阮去e5所在;聽阮講beh入深山in準備beh koh倒轉。中間有一個嘴齒痛，面腫。我用2枝柴a，geN8h，ka7伊挽起來。伊kau3-kek8歡喜，跪落說謝。其餘e5也真歡喜; 講in若到竹塹 beh ka7人講阮有“作好事”。M7-免koh探阮e5所作，因為阮是傳道，作好事na7-tiaN7。
日暗e5時tui3新港有人theh8批來，講，明a日新港e5蕃，新港社e5蕃，beh khan-tian5，服侍祖公，阮m7通去hia。若be去tioh8 tiam3厝內，3日久m7通出門。若出門就beh ka7阮thai5死。阮到位tiam3 ti7一間厝，外面e5人受氣，喝講tioh8拖阮出來thai5;有e5講tioh8拍阮。in攏無同意，後來in去睏。
隔日阮出去街路吟詩，ka7阿華講若是危險你khah好轉去淡水，若是伊oa2來我身邊kap我saN-kap吟。
Hiah8 e5平埔蕃，khan-tian5，XX，祖公，也lim酒。In siaN5 e5大門攏關，m7准台灣人ti7內面。拜soah e5時in koh去作工。阮koh傳道理，有20外人來聽。
第二日，第三日也是按呢，khan-tian5，獻飯kap酒hou7祖公，大門猶關leh。
阮koh再佈道，有時有50外人來聽。E-hng時in有來坐，阮koh傳hou7 in聽。
第四日大門攏開in攏去作工。
我有ka7 choe7 choe7人醫病。In X日phaiN2款待阮，taN 親像見笑。 

馬偕日記（六）		
吳景裕選譯，原文全羅
1874	2月24日，拜二
去SaN-teng5-pou（三重埔），有choe7人歡喜聽。
也有舂土，舂土牆作禮堂e5壁。學生鬥相仝起，會友也獻工來鬥相工，大家真出力，鬥起。

3月1日，禮拜日
透早會友聚集，到10點鐘，阮舉行獻堂式。
拜堂是土牆，內面抹灰，厝頂kham3草，不止清X。
會友隨個，隨個，起來見證，5分久。到下晡時阮koh聚集。非常好機會。有個tiam3到e7-hng時，阮koh再聚集，吟詩o-lo2 主咱榮光e5救主。真好機會。
Ti7拜堂幾偌日教示學生。
去州裡e5時tu2著一個和尚，有請伊入來拜堂相kap坐，相討論。到尾伊家己講，in無道理；是基督教才是真。聽e5人，不止贊成阮；也na2親像Xx hit個和尚。和尚進入拜堂後房，相kap講話。這個和尚bat去歐洲作工。減採品行m7好，剃頭來作和尚。
Tu2著熱病，幾偌日久，身體艱苦。
若是我e5學生暝日顧我，無放離我。雖然是艱苦人，in e5心有滿滿e5痛疼。到khah好e5時，我坐ti7眠床，學生，圍X我，我就koh再教示in。

1875 4月10日
天未光，猶暗暗X起身，入內山。這擺tui3別條路去。真佳哉，若無阮的確無性命。因為起身e5時，有一陣e5本島人toe3 ti7阮後面，kap阮同行。到分叉e5路in作in直直行，阮oat tui3邊a去。到khah入去，有鄉庄e5所在，阮隨時聽見講，hit陣本島人全部hou7生蕃thai5死。只有1人無hou7 in thai5。因為伊作頭行，離hit陣真遠，所以無死。
阮koh倒轉到內社赴e7-hng e5禮拜；也ka7人挽嘴齒，隔日守聖餐，siau3念咱e5主e5大仁愛。倒轉到竹塹，ti7路裡，ka7人挽嘴齒kap醫病；有60個病人來theh8藥。
Koh再tiam3客館，真攪擾，真tam5，真暗，真XX，若是為著咱e5主耶穌祈禱，XXX。

4月30日
Tui3海kiN5行路到Tai7-li2-kan2。景致真好，大家真歡喜。
Tui3 Tai7-li2-kan2 peh山行路，山kia7，路phaiN2。後來到Teng2-siang-khoe；所在真sui2；近溪邊。
Tui3 Teng2-siang-khoe行到Loan2-loan2，後來koh再倒轉到SaN-teng5-pou，Toa7-liong5-pong7。
倒轉到Toa7-liong5-pong7猶有得著好機會，有choe7-choe7人來禮拜。
經過choe7-choe7日koh再去Hou7-be2，看醫館，kap教會，也去牛埔行遊，chiah e5竹抱，chiah e5石，潭我攏會認得！
倒轉到Sin-tiam3傳道。Tui3 hia koh再入內山，傳道理hou7山頂人聽。
Ti7 Sin-tiam3拜堂幾偌日久，教示學生，以及佈道，遊四方。
E7-hng是聚集禮拜。會友不止熱，會祈禱，也會X人吟詩。
有時來禮拜e5人有100外。巡迴教會，ti7 SaN-teng5-pou；Pat-li2-hun，Sin-tiam3，Toa7-liong5-pong7，以及醫病，kap教示學生，hou7我不止有工。不論所在，或是ti7路邊，ti7人家，ti7山間，若有人e5所在，阮有傳佈主教示e5福音。
Iau2-ku2我想有一定e5所在，親像ti7拜堂內，是真合。
M7-ku2若會chhoa7人tui3烏暗到天光，不論啥物所在，不論啥物方法攏通，咱e5目的是beh拯救人。
也雖然我tu2著病痛，身軀ia3-lan2，全身軀艱苦，猶ku2我無歇睏e5 eng-早暗，也是羨慕傳佈咱主e5福音。
有時規暝，熱，全身軀生liap8-a2，頭殼痛，學生也是ti7我身邊teh照顧我，iong7藥膏，用水u7。
TaN為著按呢，我坐ti7竹樹腳，蔭ng2 e5所在，來教我e5學生。 

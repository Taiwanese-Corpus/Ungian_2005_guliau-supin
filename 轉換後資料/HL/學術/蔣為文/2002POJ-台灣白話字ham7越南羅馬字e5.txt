台灣白話字HAM7越南羅馬字E5文字方案比較

ChiuN2 Ui5-bun5 (蔣為文)
德州大學語言所



摘要

台灣話ham7越南話peN5-peN5是有聲調e5孤立語，而且long2 bat用漢字做書寫系統。越南ti7 16世紀末經由傳教士傳入羅馬字來書寫越南語；雖然羅馬字真早to7出現，漢字e5正統地位ㄧ直到20世紀chiah hong5 phah破，ti7 1945年以後羅馬字chiah chiaN5做唯一e5正式書寫系統。 

本論文以語言學e5角度來比較分析台灣白話字ham7越南羅馬字e5文字設計方案。基本上，chit 2套方案long2是西方傳教士經由經驗傳承、集體創作--出-來e5音素文字(phonemic writing)。因為chit 2種語言long2有聲調，所以long2 ti7韻母頂koan5加區別符號(diacritics)來區別聲調。越南話因為語音比台灣話khah複雜，所以區別符號除了區別聲調之外，ma7用來區別語音e5種類。Ti7音素ham7文字符號e5對應方面，白話字基本上是一對一e5模式，m7-koh越南字大約有4分之1 e5音素是一對多e5方式。 

整體來講，chit 2套文字long2比漢字加真簡單學、紀錄語音ma7真有效率。若認真beh比，白話字比越南羅馬字koh khah簡單有效率。 

關鍵詞：白話字、羅馬字、國語字、越南、傳教士 

台灣白話字HAM7越南羅馬字E5文字方案比較

1. 前言

1492年Kholanpos (Christopher Columbus)代表歐洲人第1 pai2行船到美洲大陸；幾年後，葡萄牙e5行船人Gama (Vasco da Gama) ti7 1498年經由「好望角」(The Cape of Good Hope) phah開歐洲到印度e5新航線。15世紀e5結束tu2好是新航線時代e5開始。Ti7亞洲，toe3新航線時代腳後tau2來--e5是西歐e5傳教活動、國際貿易kap lou7尾e殖民主義。

羅馬字ma7 ti7 chit種情形之下toe3宗教活動傳播到西歐以外e5地區。台灣ham7越南to7是ti7 an2-ne e5背景之下，ti7 17世紀由西方傳教士引進羅馬字來書寫當地e5語言。現此時，雖然羅馬字ti7台灣m7是主流，m7-koh羅馬字ti7越南已經成功取代漢字chian5做in國家唯一e5正式文字。

本論文to7是beh用語言學e5角度來分析比較台灣e5「白話字」ham7越南e5「國語字」chit 2套當初由傳教士發展出來e5羅馬字方案。因為篇幅限制e5關係，本文重點khng3 ti7文字方案本身e5文字結構設計e5比較；若是beh了解khah che7越南推行羅馬字成功e5社會因素，請參閱DeFrancis (1977)、Hannas (1997)、Chiung (2000)、蔣為文(2002)；若beh了解羅馬字ti7台灣e5發展，請參閱Chiung (2001)、蔣為文(2001)。
2. 歷史背景

越南bat受中國1000外年e5直接統治(公元前111~公元939)，了後雖然脫離中國e5統治來獨立，m7-koh iau2 ham7中國維持一定e5藩屬關係。Chit-e5藩屬關係一直維持到19世紀後半期法國e5介入了chiah開始有變化。

2.1. 越南e5文字傳統

越南e5傳統書寫系統是以漢字文言文為正統地位。了後民間雖然有「字字喃」(Ch÷ N"m) e5出現，m7-koh long2無法tou7成功挑戰kap取代漢字e5地位。

漢字ti7越南e5使用大約ui3趙佗e5「南越國」(公元前204~前111) hit-cham7開始(Nguyen 1999:2)。Ti7中國直接統治e5時期漢字正式chian5做越南e5官方書寫系統。To7算ti7 10世紀越南獨立、成立藩屬國了，因為越南封建朝廷大力推廣「儒學」kap建立「科舉制度」，soah強化漢字ti7越南e5正統地位。一般來講，漢字用ti7行政、教育(科舉)、學術寫作kap古典文學e5創作(Nguyen 1999:3-4)。

越南ti7借用漢字了，in發覺漢字無法tou7完整表達越南e5日常用語，所以民間慢慢a2發展出具有越南特色e5字字喃。所謂e5「字字喃」是指南方(相對中國來講)e5文字e5意思；因為欠標準化，「字字喃」ma7 e7-sai2寫做「字宁喃」或者「字字　字南」。根據推測，字字喃大概是ti7 10世紀脫離中國統治了chiah開始發展--出-來(DeFrancis 1977:21)。早期e5字字喃主要是做漢字e5輔助工具，用來紀錄地名、人名、kap地方特產等(Nguyen 1999:2)。Ti7累積幾百年使用e5經驗了，ti7 13世紀chiah有字字喃e5文學作品e5出現，1 ah ti7 16至18世紀之間達到高潮。2 字字喃e5使用者主要是thng3赤腳e5平民、落魄文人、僧侶、kap chio2數有強烈民族意識e5精英。一般來講，字字喃主要用ti7紀錄民間口傳文學、創作純越南話文學、翻譯佛經kap替漢字做注音、註解(Nguyen 1999)。

字字喃e5發展ham7台灣e5「歌a2冊」--nih e5台語漢字用字e5方法是類似--e5。字字喃e5發展ti7早期是以漢字借音為主，後期是模仿漢字e5「形聲」造字原則來造字字喃。3像講台語e5「gin2-a2」ti7越南話內底叫做/kon/；/kon/ ti7早期e5字字喃寫做「昆」(因為chit字e5「漢越音」讀做/kon/)，ti7後期koh寫做「子昆」，由「子」(表示gin2-a2 e意思)kap「昆」(表音/kon/)構成。

因為字字喃無得著當權e5漢字既得利益者e5支持，ma7無經過完整e5文字規劃(kan-tan隨在個人烏白創造)、加上字字喃本身e5文字缺點，soah造成真混亂e5文字使用現象。Chit-e現象to7像目前e5台語文書寫kang7款，台語漢字e5使用並無達成標準化。

雖然字字喃ti7越南真早to7出現，而且koh是越南人ka-ki7創造--e5，?-koh i soah無法tou7取得正統e5地位或者取代漢字。Che主要e5原因是：

第1，受中國價值觀e5影響。因為漢字ti7中國是hong5當做唯一e5正統文字，ah中國koh是越南e5宗主國，致使越南各朝廷be7-sai2無ka7漢字當做“神主牌a2"來拜。

第2，hou7科舉制度束縛e5關係。因為越南各朝代long2 ka7漢字當做正統、ma7 ka7列ti7科舉考試內底，所以hit-koa2想beh做官、通過考試e5人to7 be7-sai2無學。Tng當chit-koa2人考試入取、功成名就了，in為著維護ka-ti7 e5既得利益，當然to7繼續擁護漢字e5正統地位。

第3，字字喃先天e5文字結構缺陷。字字喃主要是按形聲e5方式，結合2 e5漢字(1 e5表音、1 e5表意) chian5做1 e5新e字字喃字。字字喃除了繼承漢字本身e5缺點，ma7生thoan3出koh khah che7 e5問題。像講，台語e5「字」ti7字字喃--nih寫做「字字」；「少年」寫做「」。「」ti7越南話發音/tre/；「」--nih e5「」(漢越音/le/)用來“暗示” e5發音，「小」用來表示「少年」e5意思。Ui3 chia e7-tang3看出字字喃其實是比漢字khah複雜、phaiN2學--e5。一般來講，beh讀有字字喃，to7 ai先bat漢字chiah有才tiau7讀。因為字字喃複雜kap無標準化，所以造成i推展e5困難。

2.2. 越南羅馬字e5發展

越南e5書寫文字一直到kah 17世紀，紀錄「音素」(phoneme) e5羅馬字e5出現chiah有重大e5轉變。羅馬字ti7越南e5發展e7-sai2分做4 e5階段：第1，17世紀初到19世紀中期e5教會使用期；第2，19世紀後半期e5法國殖民者推廣使用期；第3，20世紀前半期e5越南民族主義者推動使用期；kap第4，1945年以後e5正統地位時期。

16世紀尾、17世紀頭e5時，歐洲e5傳教士tauh8-tauh8-a2來越南傳教。In為著khah緊ka7越南話學hou7好thang傳教，to7利用in熟悉e5羅馬字來ka7越南話設計1套音素文字。4 越南羅馬字e5發展ham7真che7文字發展歷史kang7款，並m7是1 e5人ti7 1工內底發明--出-來-e5，顛倒是經過1段無算短e5時間、由眾人累積經驗所“約定俗成”--起-來-e5。5 Ti7經過be7 chio2傳教士e5 phah拚之下，法國籍傳教士Dac Lo6 ti7 1651年出版第1本越南羅馬字辭典「越南、葡萄牙、拉丁語3語對照辭典7」(Do 1972)。Dac Lo ham7「越、葡、拉」對越南羅馬字e5貢獻to7像Medherst8 ham7 i ti7 1832年出版e5「福建方言字典」對台灣教會白話字e5開基性貢獻kang7款；In long2是集眾人e5經驗，ka7羅馬字書寫系統化kap出版e5頭1人。Dac Lo e5羅馬字方案ti7經過無kang7時期e5 sio2-khoa2修改了，chian5做現此時越南普遍使用e5正式文字。

Ti7 19世紀後半期chin3前，越南羅馬字主要kan-tan ti7教會內底流傳使用nia5。法國殖民者來到越南了，9羅馬字chiah sio2-khoa2提升地位kap ti7教會以外e5場合使用(Vien Van Hoc 1961:21-22)。雖然法國殖民者推sak羅馬字e5最後目的是推廣法文，m7-koh i無形中soah提供越南羅馬字初期成長e5奶水。像講，法國殖民者ka7羅馬字列入學校課程，續--來ti7 1865年由官方發行第1份e5羅馬字報紙「Gia Dinh Bao」(嘉定報)；越南羅馬字ma7 ui3 hit-cham7開始號做「ch÷ Quec ng÷」(國語字) (Vien Van Hoc 1961:22)。「嘉定報」to7 ham7台灣1885年出版e5第1份羅馬字報紙「Tai5-oan5-hu2-sian5 Kau3-hoe7-po3」(台灣府城教會報) kang7款，有chhoa7頭普及羅馬字e5貢獻。另外1 e5例是，南部總督ti7 1882年簽定1份規定所有越南話e5公文ai3用羅馬字寫e5議定(Vien Van Hoc 1961:22-23)。

法國殖民者會推sak越南羅馬字，主要e5原因是：

第1，法國殖民者認定漢字是法國人ham7越南人之間的障礙。因為越南長期以來long2 ka7中國奉做宗主國、ma7透過漢字學習中國文化kap價值觀，假使hou7越南人繼續使用漢字to7等於是hou7越南保持ham7中國e5親密關係。為著hou7越南斷絕ham7中國e5關係、thang親近法國，無用羅馬字取代漢字be7-sai2。10

第2，羅馬字是hou7越南人ui3越南語過渡到法語e5重要媒介。法國殖民者認為tng當越南人掌握著越南羅馬字了，in beh學法語to7 khah簡單，lou7尾e-tang3真緊完全轉換到使用法語。所以推行羅馬字是推行法語e5重要手段之1(DeFrancis 1977:131-134)。

總講1句，ti7越南羅馬字成功取代漢字chit件tai7-chi3內底，法國殖民者扮演「催化」e5角色。雖然殖民者e5目的是beh利用羅馬字來推行法語，m7-koh無形中soah提供越南羅馬字初期成長e5空間。

雖然ti7法國殖民者e5推sak之下，越南羅馬字ti7 19世紀後半期有比以前khah普遍，m7-koh整體來講i e推行效果iau2真有限(DeFrancis 1977:69)。羅馬字e5推行ai3 20世紀初以後ti7越南本土e5民族主義者e5鼓吹之下chiah有明顯e5進展(DeFrancis 1977:159)。Che原因是ti7反對法國殖民主義e5氣氛之下，便若用外來e5羅馬字to7 e7 hong5當做是oa2附外來政權e5行為。M7-koh ti7越南民族主義者感受著羅馬字簡單、好用、是教育民眾e5好工具了，in to7化解對羅馬字e5惡感，ka7羅馬字本土化、chian5做對抗外來統治e5利器。

20世紀初鼓吹羅馬字e5民族主義運動e5頭1 e5代表性團體算是「東京義塾」。11「東京義塾」ti7越南所扮演e5角色to7 ka2-na2 20年代e5台灣文化協會；兩者e5差別是「文化協會」並無注重羅馬字、kan-tan倡導漢字白話文。Chit-e5差別tu2好注定羅馬字ti7台灣ham7越南有無kang5 e5發展命運。

「東京義塾」e5成員主要是chit8-koa2留學日本e5越南知識份子。In ti7 1907年ti7河內12(Ha Noi)設立「東京義塾」學校，thang傳授西方思想kap科學新知等。In認定若beh達成啟發民智e5目的，無教羅馬字be7-sai2。所以「東京義塾」e5第1要務to7是beh普及羅馬字；in beh透過羅馬字來教育民眾、hou7大眾有知識thang對抗法國殖民統治。「東京義塾」雖然成立無到1冬to7 hou7法國殖民者強迫關門，m7-koh in e5主張soah ti7知識份子之中普遍得著認同ham7支持。Ti7 in e5影響之下，「推廣羅馬字」 soah chian5做越南民族主義者e5普遍主張kap推動要點，ma7引起chit8-chun7興學、辦羅馬字報紙e5風潮(Vuong & Vu 1980:20-32)。根據估計，到kah 1930年為止，全越南量約a2有75種e5羅馬字報紙(Hannas 1997:86)。

雖然羅馬字ti7越南民族主義者e5推sak之下有真大e5成就，m7-koh che並無代表羅馬字ti7 hit-chun7已經完全取代漢字。羅馬字e5地位ti7 1945年胡志明宣布越南獨立了chiah進1步提升做國家唯一e5正式書寫文字。胡志明ti7 1945年9月初2宣布成立「越南民主共和國」了，新政府ti7 9月初8 to7 sui5宣佈全面推行羅馬字教育e5政策。胡志明ti7 hit年10--月koh發表1份呼籲全國同胞cho3-hoe2掃除chheN-me5牛e公開phoe，i ti7 phoe--nih講：

Lan2越南e5頭家！

Khah早法國帝國主義統治lan2，in實行愚民政策，in限制lan2辦學校，in無愛hou7 lan2 bat字，thang好ka7 lan2剝削。

Lan2無讀冊e5人口佔全國e5 95%，e7-sai2講差不多全國long2是chheN-me5牛，lan2是beh an2-choan2 e進步？

Lan2 chit-ma2已經得著獨立e5勝利。提高人民e5文化水準，是lan2目前ai3緊做e5 khang-khoe3之1。Lan2政府已經頒佈全國人民ai3 ti7 1冬內學e7-hiau2國語字（chu Quoc ngu）e5政策。Lan2已經成立平民教育署，協助人民學習。

Lan2越南e5頭家！

Lan2 ai ka7獨立e5 thiau7-a2 chhai7 hou7 an。Lan2 ai3追求國富民強。Lan2 ai hou7每1 e5越南人民知iaN2 ka-ti7 e5權利kap義務，有新e5知識chiah有法tou7參與建設祖國e5事業，ah che ma7是為siaN2-mih ai先學e7-hiau2國語字e5原因。

Bat字--e5 ai3教?-bat字--e5，thang好替lan2 e平民教育做tam7-poh8-a2貢獻。

M7-bat字--e5 ma7 ai3 kut-lat8 phah拚。Ang-sai3 ai3教bou2-kian2，a兄ai3教sio2弟，m7-bat字e5 pe7母ai由kian2來教，厝頭--e5 ai3教厝腳，好額--e5 ai3開班授課。

Cha-bou2人長期來long2受壓迫，ai3 koh khah phah拚chiah toe3 e7著時代e5進步。

我ng3望全國e5青年男女cho3-hoe2 phah拚來完成。
(Ho 1994:64-65)

根據估計，1945年全國bat字e5人口大約有20%；ti7全面推行羅馬字了，1953年已經提升到70% (DeFrancis 1977:240)。總講1句，越南e7-tang3 ui3漢字、字字喃成功轉換做羅馬字e5原因有真che7，其中siong7重要關鍵--e5是「外在」kap「內在」因素：

外在因素是指越南ti7長期受中國kap法國殖民統治之下，按算利用越南羅馬字chian5做文化獨立e5基礎、thang進1步保障民族政治e5獨立。Ti7 40年代，日本軍為著侵略中國soah來出兵到越南，按算theh8越南做攻擊中國西南地區e5根據地。對中國來講，派軍進入越南thang掃除日軍e5根據地是有需要--e5。?-koh對hit當時iau2佔領越南e5法國來講，i驚中國軍隊若koh入--來e7 ?走、甚至ka7越南koh theh8 tng2去中國e5手--nih。對越南e5領導人來講，an2-choan2利用各國e5矛盾thang hou7越南得著獨立是要緊e5 tai7-chi3。胡志明對中國相當了解，i ma7驚中國利用掃除日軍做藉口soah佔領越南。所以i e策略是1方面阻擋中國軍隊進入越南(蔣永敬1971:107)，1方面策動反中國e5運動(蔣永敬1971:228-240)。Ti7 chit種pan7-se3之下，羅馬字當然chian5做確保政治、文化獨立e5 siong7好選擇。

內在因素是指反封建、反知識壟斷e5廣大需求。To7親像胡志明ti7公開phoe內底所講--e5，an-choan2 hou7 hiah che7無受教育e5群眾有新知識thang hou7國家富強是chiok要緊e5 tai7-chi3。Ti7 19世紀以前e5越南封建社會--nih，in唯一外來e5主要威脅是中國；ti7 hit種情形之下，採用漢字雖然e7造成多數e5勞苦階級chian5做chheN-me5牛，m7-koh an2-ne做e7-sai2消除中國e5侵略慾koh e7-tang3滿足越南封建朝廷e5既得利益。M7-koh到kah 20世紀了，越南ai3應付--e5 m7-tan7中國nia5，ai koh應付sio續來e5西歐kap日本帝國主義。字字喃雖然有越南民族特色，m7-koh soah siuN複雜kap phaiN2學。對照之下，簡單、好學e5羅馬字to7 chian5做啟發民智、對抗外來統治e5 siong7好選擇。越南e5民族主義領導者ti7覺悟著時代e5變遷了，chhan5-chhan5決定採用羅馬字。Ti7掌握著“多數民眾是chheN-me5牛、kan-tan chio2既得利益者bat漢字13”e5情形之下，用全國e5力量來推sak羅馬字，當然真緊to7收著效果。

2.3. 台灣羅馬字e5發展

羅馬字書寫系統ti7台灣e5發展，大概e7-sai2分做2 e5時期(Chiung 2001)。第1 e5時期是荷蘭統治時代由荷蘭傳教士所設計e5描寫平埔族語言e5「新港文」(村上直次郎1933)。Chit-e5時期大概ui3 17世紀荷蘭佔領到kah 19世紀初期。第2 e5時期是19世紀後半段到tan，由西方傳教士設計、主要teh描寫台語e5「白話字」(蔣為文2001)。

若準講「新港文」代表台灣島頭1 pai2有外國來e5傳教活動，「白話字」e5發展象徵ti7荷蘭撤退以後外國e5傳教活動ti7台灣e5再次復興。

自荷蘭撤退以後，ti7台灣e5來自西方e5傳教活動to7 tiam7靜--落-來-a。一直到kah 19世紀後半期chiah koh開始ti7台灣chhian-iaN7--起-來。1858年e5時chun7清國ham7外國簽定「天津條約」，正式允准外國傳教士去中國傳教。台灣hit-chun7是hou7清國統治，因為天津條約e5關係，ma7開放hou7外國人來傳教。To7是ti7 chit-e5歷史緣故之下，天主教kap基督教陸續來到台灣傳教。其中siong7 kut-lat8推sak白話字e5「長老教會」ti7 1865年由「馬雅各」醫生(James L. Maxwell 1836-1921) chhoa7頭，正式ti7現此時e5台南設立傳教e5本部(徐謙信1995:6-8；賴永祥1990:277-280)。

Ti7傳教士來到台灣chin3前，in ti7中國東南方一帶已經活動真久--a，而且in ti7 hia to7已經開始用羅馬字ka7閩南語、客語等語言設計1套書寫系統。14比如講，由John Van Nest Talmage (1819-1892俗稱「打馬字」)編寫，教人an2-choan2 用羅馬字來寫廈門話e5《唐話番字初學15》ti7 1852年ti7廈門出版。Chit套羅馬字ti7台灣號做「白話字」或者「教會羅馬字」。E7 ka7號做「白話字」是因為chit套文字是描寫日常生活、口語e5語言；學習者真簡單to7 e-sai2學e-hiau2 ui白話字讀出in e5口語，無像漢字an2-ne學真久iau2讀be7出正確e5發音。

「白話字」siong7頭a是為著傳教e5目的chiah發展--出-來-e5。所以「白話字」真大部份e5應用kap出版long2是ham7宗教有關係--e5。Chit-koa2運用白話字e5出版品或者個人e5應用大概e7-sai2分類做下面6類：

* 白話字教材
* 白話字字典、詞典
* 聖經、教義問答kap宣傳小冊等
* 白話字報紙、雜誌
* 其他有關哲學、數理、小說等題材
* 個人e5筆記或者寫phoe* 

自19世紀開始，有be7 chio2 e白話字字(詞)典出版，下面to7簡單舉chit8-koa2例。Medhurst (Water H. Medhurst麥都思1796-1857) ti7 1832年出版《福建方言字典16》；Douglas牧師(Carstairs Douglas杜嘉德1830-1877) ti7 1873年出版《廈英大辭典17》；現此時ti7台灣siong7普遍得使用e5《廈門音新字典18》是由Campbell牧師(William Campbell 1871-1918甘為霖)編輯，ti7 1913年由台南e5教會公報社發行(參閱賴永祥1990；洪惟仁1993，1996)。

頭1本白話字e5新約聖經《咱的救主耶穌基督的新約19》ti7 1873年出版，舊約聖經《舊約的聖經20》ti7 1884年出版。對白話字ti7早期e5台灣教會hong5普遍使用有真大貢獻e5白話字報紙《台灣府城教會報21》ti7 1885年由Barclay牧師(Thomas Barclay 1849-1935巴克禮)發行。白話字出版品e5內容除了直接ham7宗教有關之外，ma7有chit8-koa2 kap教義khah無關係e5 mih8-a2。22像講，1897年Ge5 Ui5 Lim5出版e5數學冊《筆算的初學23》；1917年戴仁壽(G. Gushue-Taylor)出版e5《內外科看護學24》；1926年鄭溪泮(Ten7 Khe-phoan3)所出版e小說《出死線25》；1925年蔡培火(Chhoa3 Poe5-hoe2)所出版e5社會評論e5冊《十項管見26》。

通常，教會e5信徒ti7教會學e7-hiau2讀寫白話字了，in e7 ka7 chit套白話字應用ti7日常生活當中，像講寫phoe hou7 hau7-sen cha-bou2-kian2、寫日記、或者做大細項tai7-chi3 e筆記。白話字ti7 1970年代chin3前，27 ti7台灣e5教會內底iau2算hong5真普遍e5使用；m7-koh，了後因為政治kap「國語政策」e5影響，soah tauh8-tauh8-a2愈來愈chio2人使用。雖然白話字對普及教育e5貢獻無分cha-pou、cha-bou2，白話字對女性教友e5影響特別大。Ti7古早重男輕女e5社會，一般cha-bou2人long2真罕leh有機會受漢文e5教育。Chit-e5現象1方面是因為文化價值觀(重男輕女) e5問題，1方面ma7是經濟問題(漢字比白話字加真phaiN2學)。Chit-koa2 cha-bou2人ti7接觸教會了，tu2好hou7 in thang學習簡單e5文字工具(白話字)、有受教育e5機會。In m7-tan7透過白話字來學習聖經e5教義，ma7 e7-sai2學習現代e5智識。現此時ti7台灣iau2有chit8-koa2老1輩e5教友(特別是女性)，m7-bat漢字、kan-tan e7-hiau2白話字。28

雖然「白話字」siong7頭a是為著傳教e5目的所設計，到tan來已經無限定ti7描寫教會e5事務nia5。Ti7 1980年代以後，29對著台灣政治運動e5開展，台灣e5本土文化界ma7展開台語文運動，強烈訴求「chhui3講台語、手寫台灣文30」。Ti7現此時khah普遍e5 3種台文書寫方式「全漢」、「全羅」、kap「漢羅」內底所用e5台語羅馬字，真che7團體或者個人to7是使用白話字或者修改--過e5白話字來出版台文作品。31像講，「 Tai5-oan5-ji7」、「台文通訊」、「台文罔報」、kap「台譯5%計劃」32等團體，ti7羅馬字e5部分long2用傳統教會白話字。因為參予台文寫作e5作者e5多元化，「白話字」e5應用已經脫離過去以教會、傳教為主e5題材。

3. 文字方案e5語言學分析

因為台灣「白話字」ham7越南羅馬字ti7歷史e5發展當中long2加加減減有經過修改，lan2 ti7 chit份論文內底所beh分析紹介e5白話字拼字法是以「甘為霖」牧師編輯e《廈門音新字典》以後e5用法為主；越南羅馬字是以現此時越南學校教育系統--nih e5用法為準。

台灣白話字ham7越南羅馬字e5文字設計long2 ham7 in本身語言e5特色有關係，所以lan2 to7 ti7 chia先講1-e7-a2台語kap越語e5特色。

一般得來講，台語ham7越語kang7款long2屬「孤立語」(isolating languages)，也to7是講in e5語詞無siaN2詞性或者語法e5衍生變化。M7-tan7 an2-ne，chit 2 e5語言long2有真koan5 e單音節語詞(monosyllabic) e5特色，也to7是講in e5語詞真che7 long2是單音節--e5、或者是由單音節語詞來複合衍生構成--e5。雖然講現此時台語ham7越語e5多音節語詞e5比例愈來愈koan5，?-koh因為過去單音節語詞過che7 e5現象，soah對hit當時e5文字設計造成影響。

除了有「孤立語」kap「單音節」e5特性之外，台語ham7越語long2是聲調語言。就hong5普遍得接受e5分類來講，台語有7 e5聲調類型，越南話有6 e5。Ti7台語內底有真豐富koh系統性e5「變調」(tone sandhi)現象；m7-koh ti7越南話--nih，除了真chio2數e例之外，e7-sai2講是無系統性變調e5現象。

台灣「白話字」ham7越南羅馬字chit 2套文字，雖然加減long2有chit8-koa2以「音位學」(phonetics) 觀點來設計拼字法e5例，m7-koh整體來講long2 e7-sai2算是「音素」文字(phonemic writing)。就語音ham7文字符號e5對應關係來講，in原則上long2是一對一e5關係，m7-koh越南羅馬字有be7 chio2一音素對多符號e5例。E7-kha lan2 to7 ka7白話字ham7越南羅馬字sio-siang5 ham7無siang5 e5所在簡要列--出-來。

Sio-siang5 e5所在：

1. PeN5-pen5 long2是線性--e5、音素文字。

2. Long2以音節做拼音e5單位。

3. Long2有用「區別符號」(diacritics)，像講 "^" 等，來附加ti7原有e5羅馬字母頂koan5 thang區別聲調或者語音。

4. Long2是經過1段無短e5時間、由真che7人累積經驗所 "約定俗成" --起-來-e5。

5. 雖然當初設計long2有受 "漢字音譯" 方式e5影響，m7-koh基本上來講long2 e7-sai2當做獨立e5文字來使用。

6. 因為chit 2套文字e5出現long2已經超過百年--a，所以long2加減有chit8-koa2拼字ham7現代實際發音無siang5 e5現象。

無siang5 e5所在：

3. 白話字e5區別符號主要用ti7聲調，m7-koh越南字e5區別符號用ti7聲調kap語音；因為chit-e5原因，白話字算是2層e5文字結構，ah越南字算是3層e5結構。1. 

2. 有關區別音節ham7音節之間e5「音節符」，白話字是採用 "-" ，越南字是採用lang3 1 e5 space。

3. 就語音ham7文字符號e5對應關係來講，白話字原則上是一對一e5關係，m7-koh越南羅馬字有be7 chio2一音素對多符號e5例。

3.1. 台語白話字方案

文字方案e5設計long2是建立ti7 hit-e5語言e5音韻分析頂頭；無kang5 e5分析觀點，通常e7造成無kang5 e5文字設計方案。就現代優勢腔e5台語來講，若無算「空聲母」(zero consonant) kap na5-au5塞音(glottal stop)，台語有17 e5聲頭(consonants) 、 6 e5單母音(simple vowels) kap 7 e5聲調(調類)。33In分別列ti圖表 1、圖表 2 kap圖表 3 hou7大家參考。
圖表 1. 台語e5聲頭(用國際音標IPA表示)

圖表 2. 台語e5單母音(用國際音標IPA表示)

圖表 3. 台語e5聲調kap i e各種表示法

《廈門音新字典》內底e5白話字e7-sai2講to7是照頂面圖表 1、圖表 2 kap圖表 3 e5音韻分析來設計--e5。Lan2 to7 ka7白話字--nih「音素」(聲頭kap單母音) ham7「文字符號」e5對應關係列ti圖表 4 kap圖表 5 hou7大家對照。

圖表 4. 白話字e5聲頭ham7文字符號e5對應關係

圖表 5. 白話字e5單母音ham7文字符號e5對應關係

Ui圖表 4 kap圖表 5 e7-sai2看出白話字內底除了chio2數e例外之外，大部分long2是1 e5音素對1 e5符號組，像講/b/ to7用b，/kh/ to7用kh；而且白話字所選用e5文字符號e7-sai2講真接近現代語言學所使用e5國際音標。

知ian2每1 e5聲頭ham7單母音e5文字符號了，lan2 to7來看白話字e5拼字法。基本上，白話字先照音節ka7每1 e5語詞(word)拆--開，續--來ui3 to3-peng5到正peng5 ka7每1 e5音節e5「音素」照圖表 4 kap圖表 5 e5「文字符號」ka7填寫--落-去，koh來ka圖表 3 e白話字聲調符號加ti7音節核心 (nucleus)34 頂頭，lou7尾chiah koh ka7 "-" 「音節符號」加ti7音節ham7音節之間；像講chhit-tho5、han-chi5、am-bok8-koe2、chhai3-thau5-koe2。

因為台語有真豐富e5變調現象，所以白話字採用表記「單音節e5本調」(base tone of a syllable) e5方式來處理聲調。像講「菜頭粿」經過變調e5實際發音是chhai2-thau7-koe2;?-koh寫e5時ai照每1 e5音節e5本調，寫做chhai3-thau5-koe2。Chit種做法雖然講e7-sai2處理各地台語方言e5差異，m7-koh chit種做法某種程度來講是受tioh8傳統上「漢字」單音節構詞e5影響。也to7是講，傳教士設計白話字e5時並無完全ka7西方語言「多音節語詞」e5觀念應用ti7白話字--nih，所以chiah需要標單音節本調kap加 "-" ti7音節之間。Chit種做法有好--處ma7有bai2--處。Bai2--處之1 to7是e延續漢字e5單音節特色。Chit種單音節標記方式若運用ti7外來語e7 koh khah突顯i無合理e5所在。像講ka7外來語motorbike寫做ou-tou2-bai2，看--起-來to7真奇怪。因為ou-to2-bai2並?是由3 e5單音節詞素 "ou" "to2" kap "bai2" tau3--起-來-e5，是1 e5純e 3音節語詞，所以若寫做out7?bai2或者outoubai2 hoan7-se3 e7 khah合理。

Out7?bai2 chit種做法是以「語詞」(包含多音節kap單音節)做單位，標「語詞」e5本調而m7是單音節e5本調，續--來ka7語詞內底音節之間e5 "-" theh8掉。Outoubai2 e5做法kap out7?bai2 e5做法差不多，不過，聲調e5部分原則上kan-tan保留「重音」，其他e5聲調long2無標。一般來講，同音異義(homophone) e5情形大部分是出現ti7單音節語詞--nih，若是多音節語詞to7真罕leh發生。所以多音節語詞e7-sai2免標聲調ma7 e7-tang3分kah真清楚。

若講kah "-" chit-e5符號，真明顯e7-sai2看出白話字是ka7定義做區別音節e5「音節符號」，並m7是區別音素位置屬性e5「隔音符號」。未來若大家認為有需要改進白話字，e7-sai2考慮ka7 "-" 定義做「隔音符號」。像講han-chi5，i e /n/ ham7 /ch/真清楚是無可能tau3-tin7 cho3-hoe2發音--e5，所以e7-sai2寫做hanchi5;若是kokong，因為有可能是kok-ong (國翁) ma7有可能是ko-kong (高公)，所以to7 ti7適當e5位置加「隔音符號」hou7語詞khah正確--leh。事實上，像kokong chit種例實在真chio2，而且大部分long2是出現ti7專有名詞，一般台語e5多音節語詞真chio2有chit-e5問題。有人認為若ka7「音節符號」theh8掉e減慢閱讀e5速度，其實he是khia7 ti7慣習看漢字、無慣習看羅馬字e5角度來思考--e5。若是自細han3 to7教講「蕃薯」寫做hanchi5，an-ne i後--來讀著hanchi5 to7 e-tang3以正常e5速度了解語詞e5意思。

台語e5介音(glides) /w/ ti7白話字--nih是寫做o，像講goa2、koe。有人感覺奇怪，講thai2無ai用w或者u做/w/ e5文字符號？Che主要是因為台語e5介音/w/ gau5受後piah e音節核心e5影響：假使/w/後piah接「無koan5 e5母音」([-high])，像講/a/、/e/，to7 e7 hou7原本是[+high] e5 /w/向[-high] e5方向徙位。Chit chit8徙位，to7 hou7 /w/ e5音值接近[o]或者[；因為/w/聽起來khah seng [o]或者[，所以傳教士to7 ka7寫做goa2、koe。Chit種介音/w/受後piah母音影響e5現象ti7越南話內底ma7是有，而且ma7表現ti7 in e5文字系統--nih；詳細請參閱後1節。

台語內底有be7 chio2鼻音化e5現象。Ti7白話字--nih是ka7鼻音符號 " n " 加ti7音節e5正peng5頂koan5，像講tin (甜)、chiun2 (蔣)、koain (關)。

另外，台語iau2有na5-au5塞音化(glottal stop) e5現象(IPA標做[])，chit-e5 na5-au5塞音ti7白話字--nih是用h來標示，像講「鴨」(IPA標做 )寫做ah，「滴」(IPA標做 )寫做tih。

3.2. 越南語國語字方案

越南話e5方言差異真大，根據蔣為文e5初步觀察，in e5差異可能比台灣e5台語方言koh khah大。無kang7學者對越南話方言e5分類有無kang5 e5意見；根據Ngueyn Dinh Hoa (1997:10) e5講法，越南話大概e7-sai2分做北、中、南3大方言區，分別以河內、順化、胡志明市做代表。現此時越南是以河內e5方言做全國e5標準，使用ti7全國e5教育系統。根據Doan Thien Thuat (1999) e5音韻分析，河內標準音有19 e5聲頭、13 e5單母音、3 e5雙母音(diphthongs)。35聲調e5部分，根據現此時越南教育系統e5教法，有6 e5聲調(調類)。36 Lan2分別ka7 chit-koa2音素kap聲調列ti圖表 6、圖表 7、圖表 8、圖表 9 kap圖表 10。

圖表 6. 越南話e5聲頭(用國際音標IPA表示)

圖表 7. 越南話e5一般單母音(用國際音標IPA表示)

圖表 8. 越南話e5短e單母音

圖表 9. 越南話e5雙母音

圖表 10. 越南話e5聲調

越南話e5音素ham7文字符號e5對應kap拼字法比台灣白話字有khah複雜sio2-khoa2，若beh完全ka7 khng3 ti7本文--nih e7無方便讀，下面lan2 to7 ka7 in e5對應簡要列ti圖表 11 kap圖表 12 thang做討論，詳細e5音素-符號對應表kap拼字法請看附件1。

圖表 11. 越南字e5聲頭ham7文字符號e5對應關係

圖表 12. 越南話e5單母音ham7文字符號e5對應關係

越南羅馬字e5音素ham7文字符號e5對應kap拼字法比台灣白話字有khah複雜sio2-khoa2。Che有幾e5主要e5原因：

1) 因為越南話e5音韻系統本來to7比台語khah複雜，致使現有e5羅馬字母無法tou7應付一對一e5音素-符號對應e5需求，所以ai3 ti7現有e5羅馬字母頂頭動腳手做chit8-koa2修改。像講ti7 "o" 頂頭戴帽仔chian5 做Ou8 來表示[o]，thang區別o [。

2) 因為當初設計e5時受著講無kang7母語e5眾傳教士e5影響。比如講gi [z] e5用法是受Italy話e5影響(Thompson 1987:62)、nh []是受葡萄牙話e5影響(Jerold Edmondson; David Silva個人訪談)、c， k， q [k]是受法語影響(Doan Thien Thuat個人訪談)、ph [f] 是受古希臘話影響 (DeFrancis 1977:58)。

3) 因為方言音e影響。河內標準語雖然無捲舌音/t，m7-koh其他真che7所在long2有捲舌音，而且long2有反應ti7越南羅馬字e5拼字法--nih。比如講，原本越南字e5設計 "ch" 是用來記/c/， "tr" 記/ t；因為講標準語e人無分/c/ ham7 / t，所以拼字e5時tian7分be7清ai拼 "ch" iah是 "tr"；像講trang (種)有可能拼m7-tioh8，寫做chang (翁婿)。

4) 因為歷史語音演變e關係。越南羅馬字自開始發展到tan ma7已經400冬--a，越南話e5語音ti7 chit 400年來當然有經過變化。當初時有差異e5語音，到chit-ma2有可能已經無分別--a。像講 "d" ham7 "gi" chit 2組符號ti7 17世紀e5時有可能分別是記[d] ham7 [kj] e5古音，m7-koh到現此時chit 2 e5古音long2變[z] e5音--a，但是文字書寫e5時iau2維持 "d" ham7 "gi" e5差別，所以現代人to7感覺符號使用無一致(Doan 1999:163-164)。因為hit-chun7設計者ka7 "d" theh來記[d] e5音，所以另外1 e5越南話音素/d/ (實際上i e音值是「pre-na5-au5塞音化」(pre-glottalized) e5 []) to7 ai用符號 "(r)" 來表示。

5) 因為傳教士e5語言學知識有限，無法tou7完滿分析越南話e5音韻系統。像講當初同時用 "k" kap "q" 來表示kang7 1 e5音素/k/ to7是因為設計者kioh是介音[w]頭前e5 "q" (比如講qu?) e5發音ham7一般e5 "k" (比如講ka)無kang5，所以in to7用chit 2組符號。Koh比如講短母音((c))應該用ham7長母音/(?)類似e符號，m7-koh soah用ham7 /a/ (a)類似e5符號。現代語言學e5知識是經過久年e5累積chiah有今a2日e成就，hit當時傳教士e5音韻分析雖然m7是真完美，m7-koh算是真好e5成績--a。

講完越南話拼字法比白話字khah複雜e5原因了，lan2續來補充講越南話聲頭、母音、kap聲調e5設計方式。

有關塞音e5部分，越南話e5塞音有分清、濁、kap送氣，所以越南字e5設計ham7白話字kang7款：用p t k表示清音，b d g表示濁音，加h表示送氣。

有關越南話e5 na5-au5塞音[]是m7是應該當做獨立e5音素，現代e語言學家有無kang5 e意見。Ti7越南羅馬字e5音韻系統--nih無ka7 na5-au5塞音[]分析做1 e5獨立e5音素，所以無符號來描寫chit-e5音，像講‥n [‥n]照講是ai3有na5-au5塞音ti7頭前，m7-koh ti7文字--nih無表現--出-來。雖然越南字無ka7 []表現--出-來，che並無造成大問題，因為語義be7因為an2-ne to7來hoe--去。

另外，「雙重結束」(double closure) e5現象ti7越南字內底ma7無表現--出-來。Ti7越南話--nih，kap /k/若是接ti7 u， o，或者"後piah to7 e7發成kap ，像講"ng (阿公、先生)實際發音是。

越南話e韻尾聲頭(final consonants) [c] kap  ti7越南字--nih是當做2 e5獨立e5音素，分別用 "ch" ham7 "nh" 來表記。M7-koh，[c] ham7 []其實ma7 e7-sai2分析做分別是/k/ ham7 /e5音素變體(allophonemes)，用符號 "k" ham7 "ng" 來表記to7 e-tang3。就chit-e5例來講，音素變體e5條件是ti7「前母音」後piah出現e /k/ ham7 / e7自動發做[c] kap 。像講，sinh (sui2;美麗)一定是發做[si]，無可能發做[si]。

越南話e5音素ham7文字符號雖然有khah複雜，m7-koh有chit8-koa2情形是有規則e7-sai2 thang判斷--e5。Chit-e5規則是按照母音e5特色，ka7分做頭前vs.後piah、頂vs.下、長vs.短、圓chhui3 vs.扁chhui3 (參閱圖表 7、圖表 8、圖表 9)。Lan2分別舉例來說明：音素/k/後piah若接「頭前母音」to7 ai用符號 "k" ，其他e5情形to7 ai用 "q" 或者 "c"，像講ka、c﹐ (參閱圖表 11)。介音/w/後piah若接「頂母音」to7 ai用符號 "u" ，若接「下母音」to7 ai用 "o" ，像講nguy (危)、hoa (花) (參閱附件1)。音節尾溜(coda) [j]若接ti7「短母音」e5後piah to7 ai用 "y"， 其他e5情形to7 ai用 "i" ，像講Ey、tai (參閱附件1)。Ti7原來圓chhui3母音e5邊a加符號 " ' " to7變扁chhui3母音，像講u [u]變- []。

有關越南話e5聲調到底有幾e5，che to7 ai看分類e5標準是siaN2；而且各地方言e5調類sio2-khoa2無kang5。雖然現此時真che7人long2講越南話有6 e5聲調，事實上che是受越南羅馬字聲調符號影響e5關係。因為越南字內底kan-tan表記6種聲調，所以人to7 kioh是越南話kan-tan有6種聲調。當初傳教士kan-tan表記6種聲調是因為in對聲調e5掌握無夠充分，無法tou7區分出韻尾語音/p/ (文字符號p)， /t/ (t)， /k/ (c 或者ch)收尾e5聲調，soah ka7 in歸類到s3/4c或者nAng調類去。若照傳統e5分法越南話是有8種聲調(參閱圖表 13)，其中e5「入聲調」ti7越南字--nih hong5合loe3「去聲調」。37

因為ti7越南字--nih無區別傳統e5「入聲調」，所以其實上現此時e5 「s3/4c調」 ham7 「nAng調」long2 e7-sai2 koh分幼出2種聲調。比如講， "s﹐ng" ham7 "s﹐p" 雖然long2 peN5-peN5是「s3/4c調」，m7-koh in e5調值無kang5:"s﹐ng" e5發音時間(duration) khah長，聽--起-來seng5北京話e5第2聲(c.k.麻)；38 "s﹐p" e5發音時間khah短，聽--起-來seng5台語e5第8聲。"§ang" ham7 "(r)ac" 雖然long2 peN5-peN5是「nAng調」，m7-koh："(r)ang" e5調形類似「huyOn調」，但是發音時間比「huyOn調」短、比 "(r)ac" 長；"(r)ac" e5發音時間比 "(r)ang"  短，khah seng5台語e5第4聲。

有chit8-koa2所在e方言，像講胡志明市，並無「ng·調」；in hia e5人ka7「ng·調」發做「hai調」。所以hia e5人teh寫越南字e5時khah容易ka7「ng·調」phiat8做「hai調」。

因為越南話真chio2有變調e5現象，所以原則上an-choan2講to7 an-choan2寫。若有變調e5時，有時e7標變調。比如，m-ei (數量10 e5意思)本調是m-ei，i若頭前有接數字，像講hai m-?i (20 e5意思) e5時，e7變做m-?i，寫e5時to7照變調寫m-?i。若是因為地方腔口e5關係致使聲調有無kang5 e5時，無kang5 e5聲調e5標法有可能e7同時存在，像講「多謝」e7-sai2寫做「c﹐m ?n」或者「c?m ?n」。E7同時存在e5原因大部分是因為hit-koa2腔口已經真普遍--a；若是腔口無普遍e5時chun7，hit種腔口e5寫法通常e7 hong5當做寫m7-tioh8--去-a。以上所講e5 chit種處理腔口e5方式無限定ti7聲調，ma7適用ti7聲頭kap母音。

圖表 13. 越南話e5傳統聲調調類

越南字拼字e5時chun7 ham7白話字kang7款是以音節做基準，m7-koh越南字ti7音節之間是採用lang3 1格(space) e5方式來區別音節，像講ViOt Nam (越南)、hiOn nay (現在)、tiOn sU (博士)。

越南字e5標點符號kap大小寫e5規定1部份照西洋語文e5用法，1部分koh有in越語特別e5用法，1部分是隨人e5 ka-ti7用法。下面to7 sio2-khoa2舉例來講：

每1句開始e5頭1 e5字母long2 ai3大寫，結束ai3有 "."。

專有名詞，像講人名、地名等e5頭1 e5字母ai3大寫。專有名詞分2大類，第1類是漢越詞，也就是原本是漢字e5詞。若準chit-koa2漢越詞是人名kap地名， "原則上" 根據「音節」來大寫，像講§μi Loan (台灣)、ViOt Nam (越南)；m7-koh ma7有例外--e5，像講En (r)e (印度)。Che例外e5原因有可能因為現此時e5民眾已經be7-hiau2漢字，be7記chit En (r)e原本是漢越詞。另外，若是人名、地名以外e5漢越詞to7照「語詞」或者「詞組」來寫，像講Quec ng÷ (國語)、X· hei chn nghUa (社會主義)、Ceng hoμ x· hei chn nghUa ViOt Nam (ma7 e7-sai2寫做Ceng hoμ X· hei Chn nghUa ViOt Nam；共和社會主義越南)。

第2類是漢字以外e5專有名詞。Chit類大部分根據「語詞」來大寫，像講﹐p-ga-ni-xtan (Afghan)、?-xa-ma Bin La-(r)en (Osama Bin Laden)。

越南字簡寫e5時chun7原則上照「音節」來簡寫，像講ViOt Nam簡寫做VN，X· hei chn nghUa (社會主義)寫做XHCN。

越南話e5外來語主要有2 e5來源：早期以漢語為主，後--來以西方國家語言為主。以漢語為來源e5外來詞主要借漢字ka7讀做漢越音，像講Mu (美國)、Ph﹐p (法國)、v‥n hac (文學)、X· hei chn nghUa (社會主義)。以西方國家語言為來源e5外來詞to7用越南字ka7原語詞e5音拼寫出來，而且大多數long2無標聲調(若有標調，主要是標重音)，但是大多數ai3加音節符號 "-"。像講?-xtr(c)y-li-a (英語Australia)、pa-l‥ng (法語palan)、pDc-m‥ng-ga-n﹐t (法語permanganate)、" t" (英語automobile)、cμ pha (coffee)、Ucraina (Ukraine)、photo copy (ma7 e7-sai2寫做pho to co py；來自英語photocopy)。

整體來講，越南字e5標點符號、大小寫、外來語e5使用雖然有一定e5原則，m7-koh變通性真大、穩定度iau2無夠。

4. 結論

越南羅馬字經過將近400冬e5發展，lou7尾總算ian2倒「漢字」、chiaN5做越南唯一e5正式文字。台灣白話字ti7台灣e5發展ma7過百外冬--a；現此時白話字e5發展已經突破「教會使用」時期、邁向全民使用e5階段。雖然白話字e5發展有比越南羅馬字khah慢，m7-koh越南e5例ka7 lan2證明講beh ka7台語書面語羅馬字化是有可能--e5。何況，就語言學e5角度來講，白話字e5設計比越南羅馬字khah簡單koh有系統性。就chit 1點來講，白話字koh khah有才tiau7 chian5做台灣正式e5文字。



1 根據現存e文學作品年代所論斷。
2 Ham7 Nguyen Thanh Xuan e5個人訪談。
3 Ham7 Nguyen Quang Hong e5個人訪談。
4 有關越南羅馬字e早期發展，請參閱Do Quang Chinh (1972)。
5 Thompson (1987:54-55) and Ly (1996:5)。
6 Dac Lo是越南名，法文名是Alexandre de Rhodes，漢字名是「得路」。
7 原文Dictionarium Annamaticum， Lusetanum et Latinum。越南話俗稱「Viet Bo La」(越葡拉)。
8 Walter Henry Medherst， 1796-1857。I 伊e漢字俗名是「麥都思」。
9 1862年越南割「嘉定」、「邊和」kap「定祥」3省hou7法國，1885年全越南淪落法國殖民統治。
10 像講1866年，1 e5法國殖民地行政官員Paulin Vial ti7 1張phoe--nih提起講"From the first days it was recognized that the Chinese language was a barrier between us and the nativesi8; it is the only one which can bring close to us the Annamites of the colony by inculcating in them the principles of European civilization and isolating them from the hostile influence of our neighbors" (quoted in DeFrancis 1977:77)。
11 Ham7 Nguyen Quang Hong e5個人訪談。有關「東京義塾」，ma7 e7-sai2參閱Marr (1971:156-184)。
12 河內是越南目前e5首都。
13 一般來講，“要求已經e7-hiau2某種文字e5人學新e5文字系統” 比“hou7 ?-bat字e5「chheN-me5牛」去接受新文字系統”khah困難。像講，Stubbs (1980:72) to7指出當初美國e5英文拼字改革無成功e5主要關鍵to7是民眾無beh改變舊慣勢。
14E7-sai2參考周有光(1978:18-25)。
15 白話字冊名Tng5-oe7 hoan ji7 chhou hak8。
16 英文冊名A Dictionary of the Hok-keen Dialect of the Chinese Language
， According to the Reading and Colloquial Idioms。
17 英文冊名Chinese-English Dictionary of the Vernacular or Spoken Language of Amoy， with the Principal Variations of the Chang-chew and Chin-chew Dialects。
18 白話字冊名E7-mng5-im Sin Ji7-tian2。英文冊名A Dictionary of the Amoy Vernacular Spoken throughout the Prefectures of Chin-chiu， Chiang-chiu and Formosa。
19 白話字冊名Lan2 e5 Kiu3-chu2 Ia-so. Ki-tok e5 Sin-iok。
20 白話字冊名Ku7-iok e5 Seng3 Keng。
21 《台灣府城教會報》改過kui2-na7 pai2名，最近chit-pai2(1988)號做《台灣教會公報》。Chit份報紙ti7 1970年chin3前long2用白話字發行，1970以後改用中文發行，chit幾年koh開始ti7版面內底有1部份用台語文書寫，像講「父母話」版有白話字e5文章。
22 E7-sai2參閱呂興昌1994。
23 白話字冊名Pit Soan3 e5 Chhou Hak8。
24 白話字冊名Lai7 Goa7 Kho Khan-hou7-hak8;英文名The Principles and Practice of Nursing。
25 白話字冊名Chhut Si2-Soan3。李勤岸有ka7翻譯做漢羅台文版，全文e7-sai2 ti7台灣文學工作室網站掠著<http://ws.twl.ncku.edu.tw/>。
26 白話字冊名Chap8-hang7 Koan2-kian3。
27 我以《台灣教會公報》改做中文發行hit年做分界點。
28 根據黃典誠ti7 1955年e5估計，ti7所有講Ho7-lo2話e地區，包含福建、馬來西亞、菲律賓、台灣等，long2總有115，500人e7-hiau2白話字。其中，台灣佔32，000人 (參閱許長安1992:70) 。
29 有關1980年代以後e5台語文運動，e7-sai2參閱Chiung (1999:33-49)。
30 台語ti7 chia e5定義是台灣各本土族群e5母語，包含原住民語言、客話、Ho7-lo2話。
31 有關各式e5羅馬字，e7-sai2參閱楊允言&張學謙1999。
32 Ti7 1996年由1陣海內外e5台灣少年家組成1 e5台譯5%計劃小組，chit-e5計劃to7是beh ka7 chit8-koa2 khah有名e5世界文學作品翻譯做台文。自1996年開始，已經出版幾10本e5冊--a。
33 有關台語e5音韻系統kap白話字拼字法，詳細e7-sai2參閱張裕宏2001;鄭良偉、鄭謝淑娟1977。
34 聲調符號加ti7音節核心只是1 e5主要e5原則nia5，ma7是有chit8-koa2 ?是標ti7音節核心e5例，像講 "poe7" kap "oe7" e5用法to7無一致。本論文內底e5標調ka7 chit種標調差異一律改做標ti7音節核心。
35 /p/因為主要用ti7外來語，所以Doan Thien Thuat無ka7算在越南語e5音素之內。河內以外e5方言iau2包含有/t3種捲舌e5聲頭。
36 根據無kang5 e5分類方法，越南話e7-tang3分做2 e5、4 e5、6 e5或者8 e5聲調。
37 Ham7 Nguyen Quang Hong e5個人訪談。
38 台灣華語e第2聲(調值212) ham7北京話e5第2聲(調值35)其實是無kang5--e5。







∮台灣人寫真
圓圓e5身影
──Hok--哥
Eng2-tek
Ti7 運動e5 事工--nih，總--是看著你圓圓e5 身影，kui身軀kou5 kah 烏ma3-ma3,無eng5 chhih-chhah。我講：「Hok--a2,你辛苦--louh！」
Ti7「15會」e5 場地--nih，又koh 看著你圓圓e5 身影，腫kah pha-li-pha-li；chhan像iah8-a2 si3-ke3飛。我講：「Hok--a2,你人面有夠闊！」
落線了後，你圓圓e5 身影，ui3 外口行--入-來，講：「行！來lim--2-杯，lin2 講了chiaN5 好，ka7 lin2 慰勞，kok8--chit8-e7。」
有時a2 你e7 怨嘆同志kan-taN 出嘴無beh 出力；有時a2 你e7 怨嘆某mih人hiah gau5 得失--人，同志khou be7 oa2。To7 an2-ne，chit 幾年你總--是toe3 運動e5 人kap tai7-chi3 teh 浮沉。
Chit-ma2,你be7 赴sio辭，to7 hiong5-hiong5 來離開tak8-e5,ng3望你koh 來投胎e5 時，已經是台灣國e5 國度。

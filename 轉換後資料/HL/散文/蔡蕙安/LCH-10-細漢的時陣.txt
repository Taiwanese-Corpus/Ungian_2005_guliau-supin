
細漢的時陣
蔡蕙安


每一個人攏有細漢的時陣，相信大家細漢的時，是真趣味的，我也無例外，在我的童年記憶中，我的童年是真快樂、幸福的，所以在彼段時間我也是真快樂。
細漢的時陣，阿公攏𤤳我四界耍，有時陣𤤳我去朋友的厝開講，有時陣𤤳我去風景區耍，所以我認識真濟阿公的朋友，每次只要阿公𤤳我去朋友的厝耍，伊的朋友，就真熱情招待阮，和阮說話，我也在伊厝內四界亂走，就按呢不知不覺時間就過去了。細漢的時陣，我攏和阿公做夥，所以建立了真好的感情，就按呢我的童年安然的渡過。
細漢有真濟趣味的代誌，予人會使回想真久，會使永久記著著，不過我今嘛大漢囉！未使像以前仝款，這呢愛耍，應該將心定落來，好好用功讀冊，做一個好學生，將來做一個有路用的人，按呢我的前途才會是光明的。


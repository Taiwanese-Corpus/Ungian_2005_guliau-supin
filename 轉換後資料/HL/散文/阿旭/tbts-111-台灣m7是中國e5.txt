台灣m7是中國e5 阿旭
頂禮拜chhoa7阮牽手去看齒科醫。因為SARS e5關係，每一個人攏ai3填一張表，問你是m7是最近有去to2位旅行，抑是有kap tu2-chiah tui3外國旅行轉--來e5親成朋友做伙，..種種e5問題。詳細ka7看，有按呢問講，「是m7是有去中國，包括香港，台灣；越南；新加坡；.. 」。
我to7 ka7接待e5小姐講：「PhaiN2勢，這張表若親像有m7-tioh8，台灣m7是中國e5，in na2會按呢寫？若按呢，阮m7知beh按怎填。」
Hit個小姐，看看--leh 講，「Che是省衛生署傳hou7阮e5表，我ma7 m7知na2會寫m7-tioh8。M7-ku2 我想in e5意思應該中國是kan-na包括香港，因為台灣頭前有用一個comma分開，m7是做伙--e5。」
聽著伊按呢講，我趕緊giah8筆ka7『，』改作『；』，而且ka7伊講，「若按呢改，to7 khah boe7 hou7人誤會。」
續--落-去，我ma7替in ka7桌a2頂所有e5表攏改--過-來。

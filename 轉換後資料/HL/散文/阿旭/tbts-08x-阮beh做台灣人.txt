阮beh做台灣人	 	阿旭 

自從三月十八日台灣選舉了後，選輸e5 hit陣人，為著beh giu2後腳，tak8日ti7立法院iau飽吵，正經事m7去做，見問to7是：「你是m7 是中國人?」自行政院長唐飛問起，問到國防部副部長陳必照，實在真無聊。
Chia ?人攏第一擺遇著這種代誌，太古意，soah m7知beh按怎答。每一個人答?攏無仝款，soah hou7 in看衰siau5。一擺比一擺khah霸，一擺比一擺khah惡質。
其實，咱若好好ka7想。「中國人」是啥物？beh講以前，咱來講khah簡單e5。咱先講「美國人」是啥物？美國人自然是toa3ti7美國，出外theh8美國護照e5人。雖然in e5祖先有tui3歐洲e5西班牙來e5，in ma7 be7講in是西班牙人。講著chia，阮厝邊有一個古早e5好朋友，in祖先是tui3福建去新加坡e5，但是伊出外攏是theh8新加坡護照，所以伊真大聲講：「我是新加坡人，我m7是中國人」。無人ti7伊e5國會問伊是m7是中國人，因為che m7是一個有理由thang成立e5問題。所以「中國人」是啥物？中國人to7是人toa3ti7中國，（in hit國e5外交官kap會死會爬e5「難民」是例外)，出外e5時theh8中華人民共和國（簡單叫做中國）護照e5人。
若按呢講，ti7立法院專門teh問人e5人，m7知有問家己講 ：「我是m7是中國人？」如果伊有問，答案應該有兩種。若「是」，咱應該請伊趕緊去toa3 hit旁，thang去theh8 hit國e5護照，m7thang koh toa3chia加食了米。若「不是」，咱應該叫伊想hou7清楚，若無m7tioh8，著好好仔坐落來，做伙拍拚，thang趕緊theh8咱liam piNliam-piN beh改e5蕃薯仔護照。
	總是，你若問我，我beh講：「我是台灣人，m7是中國人」。失禮，有人質問講：「你敢m7是也theh8加拿大護照，toa3 ti7加拿大？」。因為加拿大kap台灣有承認雙重國籍，所以我ai3補充講：「我是台灣人，亦是加拿大人。」話講到chia，只有台灣kap中國攏有承認雙重國籍e5時，hit句「我是台灣人，也是中國人」才講會通。

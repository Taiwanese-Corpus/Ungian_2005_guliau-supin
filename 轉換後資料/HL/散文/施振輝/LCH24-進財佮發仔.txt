進財佮發仔
施振輝

有一位名叫──「進財」的人，服滿兵役後，到一間工廠就職上班。
這一年新正工廠開工，伊第一位透早到工廠叫門。
「啥物人？」頭家佇內面大聲問。
「進財！」進財佇門外大聲回應。
頭家矣歡喜，真好頭彩，這一年工廠果然財源滾滾，賺真濟錢。

又閣有一位叫──「發仔」的人佇社會真受親成、朋友歡迎。逐家攏真愛佮伊相交陪。
to7親像電話號碼、汽車牌照號碼，逐家攏相爭giu2懸價數競標八字尾號，特別上好是連續八八八八閣較受歡迎。因為「八」字在中國廣東話發音做──「發」。若八八八八to7叫做──發、發、發、發！發未停！
「發仔」人氣成好，特別有人緣。
見面第一句：「發仔」！就親像咧唸咒、唸「阿彌陀佛」、唸Oh! Money By My Home （唵嘛呢叭咩吽）仝款，咒愛稱唸者有法力。
「發仔」！聽著逐家攏真爽！
有一位朋友真聰明，定定叫電話去「發仔」鋛兜。
chit工朋友向「發仔」反應，有時敲電話去，你沒佇厝，電話恁某抑是恁囝接。chit日心情to7怪怪較無好！
「發仔」知影朋友的意思！
「你稱呼叫發嫂！小發！」發仔給朋友按呢講。
橫直仝款攏會──「發」！


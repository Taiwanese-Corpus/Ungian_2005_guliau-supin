故鄉e5日落
鄭良光
松溪長老：
真歡喜讀著你e5 文章。又koh 是讀著我出世、大漢e5 所在。
我是ti7 台南中山路大漢--e5。細漢時，kian3 若黃昏long2 走去台南病院散步、騎腳踏車車。
Chit-ma2 台南病院起kah bat8-chiuh-chiuh，對面koh 加起hit 間人kheh 人e5 新光三越百貨公司。10--月我tng2--去e5 時chun7 tu2 teh 開幕，連beh an3 hia chhoe7 khang-phang7 行--過-去都有困難。
Ka-chai3 你講ti7 上頂koan5 樓，iau2 會tang3 去看日落。後pian3 tng2--去e5 時一定ai3 去欣賞--1-下。
講著看日落，我印象上深--e5 就是peh 起lih「看西街教會」樓頂看日落，雖然「看西街教會」kan-taN 二樓，m7-koh 我細漢e5 時，會tang3 an3「看西街教會」看安南區kui-phian3 e5 塭a2。日頭chhio7 ti7 塭a2 e5 光影koh 加上塭a2 邊kui-chhok e5 koaN-bang……
Chiah-e5 景色已經看be7 著--a。	

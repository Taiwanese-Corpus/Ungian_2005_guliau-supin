火 把
呂子銘
有1個庄kha 老a伯入城去辦tai7-chi3。辦好beh tng2--去e5 時，已經是暗頭a2。厝ti7 山hit peng5，有幾na7舖里路，無ta5-oa5，借bi-bi-a2月光慢慢a2 行山路來tng2。
行有chit8-khun3-a2，看著頭前有人gia5 火把tauh8-tauh8-a2 行oa2--來，i ka7 看斟酌，chiah知是1個10 thong2 歲e5 gin2-a2。I 真好玄to7 問：「Gin2-a2 兄，chit si3-khou圍a2 long2 無人toa3，你是ti7 toh位theh8著chit枝火把--leh？」
Chit個gin2-a2 tiam7-tiam7 有--chit8-khun3-a2，hiong5-hiong5 嘴peh--開ka7 火pun5 hoa--去，目chiu 前又koh 變做暗bin-bong-soaN-niau，gin2-a2 chiah 應講：「你先ka7 我講，火走去toh位，了後，我chiah ka7 你講我是ti7 toh位theh8著火把--e5!」


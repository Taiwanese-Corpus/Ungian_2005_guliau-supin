台語新選組
Gun2 tau e5狗a2

田中國小陳姿妃老師
Gun2 tau有一隻白色e5 狗a2 ，gun2 ka7 號名叫做「Thih--e5 ！」I是ti7 五、六年前，ti7 工地hou7 小弟khioh轉來飼--e5 。
會記得hit當時a母chiaN5 反對飼這隻狗a2 ，因為Thih--e5  真愛kang5咬，有一pai2 ，來gun2 tau送GASU e5  a叔就去hou7  Thih--e5 咬--著，a母氣一下就叫a爸ka7 liah8去tan3 掉，a爸將Thih--e5載去田a2 內放生，想be7 到第二工Thih--e5 就走--轉來，a爸又koh將Thih--e5 載去khah遠e5 後車頭後壁e5 山腳，無兩工，猶原kang7 款走--轉來，a爸想gah無法tou7 ，只好將Thih--e5 特別用箱a2 ka7 te2--leh，hou7  i　be7認得路an2-choaN2 行，ｋa7 載過濁水溪到林內才放i 流浪，無議誤，經過七暝七日, kang7 款koh hou7  i chhoe7 倒轉來，a母看i 變gah瘦pi-pa，kha蹄血水a2 chhop8-chhop8-tin，實在m7甘，尾--a  a爸替Thih--e5 講好話，講「Thih--e5  kap lan2 有緣，lan2 ai3 ka7 收留起來chiah tioh8 」，a母ma7 感覺不忍心，chiah ka7 Thih--e5 講：「to7 khah乖--leh！若koh ka7 人烏白咬，一定beh koh ka7 你tan3 掉！」後--來，Thih--e5 就變成真乖koh會聽人e5 話，看著生分人ma7 be7 ka7人咬，kan-taN 用pui7--e5 來警告hou7 gun2 知影，實在真gau5顧家，chit-ma2 tak8-e5 long2 chiaN5 o-lo2 Thih--e5 , o-lo2 gah會tak舌。

P.S:多謝老師辛苦指導，m7-na7 講gah chiaN5 詳細，koh真gau5 ka7 gun2 鼓勵，雖然學--起來有khah食力--tam7-poh8-a3,ma7 是學gah chiaN5 歡喜！Koh一pai2 ka7 你講lou2 -lat8! 

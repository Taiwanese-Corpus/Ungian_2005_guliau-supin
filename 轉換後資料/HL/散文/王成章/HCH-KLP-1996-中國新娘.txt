中國新娘
─ 娶Oe7起，飼Boe7去
                                                                                                                       王成章  Ong5 Seng5-chiong
有一pai2去歐洲會議soah (大概10年前e5代誌)，tui3 London beh飛轉去台北，ti7 Bangkok機場轉機。
坐 ti7候機室，thiam2  koh ai3睏。離我坐無joa7遠e5所在，有幾若e5人teh開講，koh是用咱e5台灣話。我頭一個印象是講，chit陣人真感心，ti7 chit種場合，有寡仔台灣人long2 ma2拚命捲嘴舌(講北京話)。 我好奇ai3聽in teh講甚物，下面是in談話大概e5內容。Chit幾個人，有 cha-pou也有cha-bou2,差不多是30歲前後。
「台灣 e5 cha-bou2囡仔漲高價，讀淡薄仔冊，鼻孔ng3頂koanN5，做外商e5女工ma7想講 有社會經驗，眼中無人。害一寡仔cha-pou囡仔，特別是庄腳a2是烏手e5,拚命than3錢，儉腸neh肚，ma7是無bou2本，台灣cha-bou2娶boe7起。」  講soah吐一下氣。
Ti7隔壁e5一個插嘴講：「聽人講，中國新娘真正俗，連散赤人ma7有才tiau7娶。Be7 bai2 oh,koh是舶(pek8)來品。」對面e5一個cha-bou2人大聲講：「Iau狗siau3想豬肝骨，phaiN2勢 lah, m7是娶boe7起，是飼boe7去oh!」大家聽了gang7-gang7。
一個看起來 khah忠厚e5問：「Kiam2講 唐山婆仔khah gau5生？Hou7伊koh khah gau5 ma7才一年生一個。Ma7 e7-thang控制ah, hou7伊食藥仔，a2是chhoa7去婦產科裝loop,辦法猶koh濟leh。
Hit-e5 cha-bou2人講：「阮庄仔內，有一個少年仔，厝內散赤，人koh bai2 kau5-kau5, 娶無bou2。有人報伊去中國娶，交一寡仔牽猴仔費，俗俗仔ka7 娶轉來。中國新娘俗koh有局。」「這是按怎講？」Hit-e5忠厚人ai3 beh知。「買一個送一個，是無？」「M7-na7買一個，送一個， 送kui大堆oh!」
Hiah-e5 cha-pou囡仔ha-ha大笑，講：「Boe7 bai2 ah, 豔福不淺！」
Hit e5 cha-bou2人講 ：「敢才試看bai7 leh。」「中國新娘來一睏lah, 囝boe7生，toh8 ka7 in翁講：「阮tau e5父母long2靠我一人teh飼，暫時be7-tang3 chhoa7 in來，ma7 tioh8 ai3寄錢轉去。」 An2-ni hit-e5散赤囡仔貪tioh8俗，taN tioh8 ai3寄錢去 in bou2 e5後頭厝。過無joa7久， koh吵講厝內e5兄弟姊妹猶細漢，ai3讀冊，tioh8 ai3伊照顧。結果in kui家口仔long2 beh sak hou7伊飼，實在真悽慘。講起來， beh知已經siuN慢lah,悔不當初！！
最近政府teh討論中國新娘e5問題，不止嚴重。根據報告，chit種肉粽koaN7 e7效應，會淹死台灣。干單teh注意 400 goa7粒e5飛彈描準台灣，其實親像中國新娘chit種肉粽koaN7 e5效應，是中國phah入到台灣內面e5肉彈。國親e5立委，koh teh替hiah-e5中國新娘講情，中國 m7-na7暗助泛藍，其實in是互助，beh武死台灣。
娶oe7 起，飼boe7去，台灣 無hit種戇本！

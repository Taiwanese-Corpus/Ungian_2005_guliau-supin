用肉彈做恐怖主義e5手段

                                                                       王成章   Ong5 Seng5-chiong
兩年前 e5 9/11, NY e5 WTC受攻擊，全世界e5人，特別是美國人 非常tioh8驚。阿拉伯e5恐怖分子搶劫民航e5飛機，用家己e5身軀kap旅客e5性命做肉彈。Chit種代誌m7是絕後ma7是空前e5事件。
太平洋戰爭，日本奇襲Honolulu, 續落去koh用神風特攻隊(Kamikaje) 修理美國e5太平洋艦隊。會記得teh讀國校e5時，hit時e5國語(日語)課本有一課叫做「肉彈 三勇士」，描寫為tioh8 beh攻入對敵e5防衛，三個日本兵扛一粒炸彈衝入去陣地，完成任務。(大概是日俄a2是日支戰爭e5時)
肉彈e5恐怖在ti7不知不覺e5中間敵人已經藏入ti7咱內面，kap咱 鬥陣，hou7咱無法度防止。Palestine人對付以色列e5自殺式爆炸，Iraq 人對付美國占領軍long2是用chit套。
肉彈chit-e5用詞，ti7咱e5話猶有另外一個意思。女色a2是講美人計(我beh聲明我並 無輕視女性，干單借用民間e5用法)。
中國除了鴨霸用拳頭拇 (親像400 goa7粒e5飛彈，外交方面e5壓制，親像最近ti7 APEC e5動作. …) 以外，toh8是利用肉彈beh hou7 in ti7咱內面爆炸。In代先利用一寡仔cha-bou2囡仔來勾結台商，hou7 in一家兩制，弄家散theh8。中國新娘肉粽koaN7 e5效應，日暝對咱海岸線peh起來e5偷渡犯(這m7是人客，是侵犯國境e5罪犯)，入ti7咱都市teh做色情e5 seng-li2。Tui3海裡起來e5 cha-pou偷渡犯是來beh phah工，a5是來beh破孔？Chiah-e5 long2有可能是中國送hou7咱e5 肉彈。真濟來到台灣無惡不作。In u7可能是中國製e5 Troy木馬，時機到就內應。
Kiam2講ti7自由民主e5國度就是無法無天e5世界。若講tioh8 親像chit款代誌，泛藍e5頭目，國親e5立委tioh8講這是麥加錫主義(MacCarthism),是 反共e5白色恐怖。Kiam2有影？若是蔣家父囝teh統治e5時代，chit款事免koh討論，早就送綠島，a2是做糞埽掃掉lah。若是宋楚瑜做新聞局長，chit款代誌免講ma7是叛亂e5陰謀。
為tioh8國家e5安全，政府有義務保護人民免受肉彈e5恐怖主義傷害，對輸入肉彈e5蛇頭，勾結人口偷渡犯e5 seng-li2人，a2是執法、護法(親像治安機關，a2是別人e5囝死boe7了e5 hit款律師)e5人員 tioh8 ai3有法來取締。人民也ai3警戒肉彈隨時可能會爆炸，a2是發動 e5攻擊，這是全民e5責任。

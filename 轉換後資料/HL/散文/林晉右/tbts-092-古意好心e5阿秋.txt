	【國小四年級學生e5台文作品】
古意好心e5阿秋		林晉右

Toa3-ti7無相niu7庄e5人，有一層bai2風俗，著是tak8家攏be7相讓，因為按呢，soah惹起誠（chiaN5）che7代誌，所以庄長ka7這個庄頭號做「無相niu7庄」，想be7到庄民不但無感覺phaiN2勢，而且koh愈來愈害，愈無合作，愈無相讓。後來外庄e5人攏m7敢來「無相niu7庄」chhit-tho5。
有一工，有一個m7信邪e5人，偏偏搬來「無相niu7庄」toa3，這個人叫做阿秋。阿秋做人和氣，庄內e5人若ka7伊偷斤減兩，伊攏無要緊，若是伊賣物件，價錢一定公道，be7加ma7 be7減，庄裡e5人對這個新搬來e5阿秋，表面上看khit來無按怎，其實in tak8家暗暗a2攏稱呼伊是「大善人」。Ma7有人做詩句o-lo2伊，庄內e5 gin2-a2按呢唱：「阿秋！阿秋！真善良，買賣價錢誠公道，處處攏替人想，事事項項誠大方。」
自從阿秋來到「無相niu7庄」，tak8家攏ka7家己e5 phaiN2習慣改掉，ma7攏kap阿秋做朋友，無到一年，「無相niu7庄」e5人攏bat阿秋e5名，庄長ma7 ka7庄名改作「和氣庄」。
過了三年，阿秋向tak8家宣佈，伊是天頂e5神仙，玉皇大帝派伊來改變in e5個性，chit-mai2伊beh轉去天堂--a，希望tak8家ai3永遠和和氣氣鬥陣。阿秋講了著坐青龍飛chiuN7天頂，這個故事就按呢一直流傳落來到這陣。
（Siau,Lah-jih漢羅修改1998）



∮光景 bong2 oe7
Thau3早e5 仁愛公園

黃光洲 
仁愛公園ti7 愛河邊--a2,以早是出名e5 地下街，1989年1場大火，hou7 地下街行入歷史。地下街e5 chin3前是體育埕，1960年chin3 前高雄市主辦e5 省運會long2 ti7 chia 舉辦。I 對面是歷史博物館，厝宅是舊市政府留--落-來- e5,算是古蹟。1999年台灣九二一大地動，1禮拜後，日本清水建設派1個建築師來檢查chit 棟60年前in 起e5 厝有受損害--無，我iau2 m7-bat 看過有chiah-ni7 久e5『售後服務』。
長老教會傳播中心kap原住民宣教委員會合辦第二屆台音獎───Holo/原住民詩歌創作、演唱比賽，10/15截止報名，TEL:02-23633300，詳細資料請看：http://www.ccpct.org.tw。
台灣神學院信神系白話字入門9/25開課，上課地點：台北雙連教會，報名電話：02-28820264。
仁愛公園東peng5 是愛河，「夏節」前後，日頭偏北，thau3 早5點外to7 ui3 大同路東出--來-a，日頭to7 開始chhio7著公園。Chai2起to7有人散散a2 來到公園，做in 愛做e5 活動。愛河2 peng5 岸有「人行步道」，有人teh 散步，有人teh 做體操，ka2-na2 是公園e5 1部份。
愛河e5 水，chit 幾年來加真清khi3,ma7 be7 臭--a。岸邊、中正橋kap 高雄橋頂面e5 各種燈火、設備，造形真sui2,暗時a2 有夠迷人。20~30冬前1個姓黃--e5 phou5 仙立委建議ka7 壽山、愛河改做萬壽山、仁愛河，來ka7 蔣介石祝壽兼o-lo2 i e5 仁慈。Ka-chai3,1991年市政府koh ka7 改to3-tng2--來。當時若kui-khi3 ka7 壽山改做「壽比南山」，koh-khah 有祝壽e5 khui3 口。
公園內有人teh 跳土風舞，有人teh 跳交際舞，有4~5個a婆固定坐ti7 hit 2 liau5 椅a2 teh 開講。南peng5 鋪紅塗e5 小型跑道，有人teh 走pio，運動埕中央有人teh phah 太極拳，有人teh 練氣功，ma7 有人teh phah 『羽毛球』。公園4邊是「人行步道」，有人to3退行路，有人na2 行na2 phah phok8-a2,行ti7 i 身邊，實在chiok 吵。
西peng5 e5 草埔有人khia7 ti7 hia teh chun3,有人giah8 1把鐵線teh sut 身軀，有幾個中年婦女teh 搖kha-chhng，聽講搖久會變葫蘆腰。有人用kha-chiah lu3 樹a2,ka2-na2 皮teh 癢，有人面ng3 日頭teh 坐禪，古早人講an2-ne e7-tang3 吸收日月精華，m7-koh，i m7 知有注意著輻射線e5 傷害--無。想be7 到台灣人做運動有chiah-ni7 che7 phiat 步，siaN2-mih 形體、siaN2-mih 齣頭都有。

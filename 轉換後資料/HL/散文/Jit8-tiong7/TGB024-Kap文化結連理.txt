Kap文化結連理
Jit8-tiong7

ChiaN5做chit pai2世界台語文化營e5協辦單位, tui3 goan2 tu2改名e5「台灣文化社」來講, 是1-pai2重新出發e5好機會. 真感謝「李江卻台語文教基金會」hou7 goan2機會, 來為台語文e5推sak出tam7-poh8-a2力.

第2工e5活動, ti7 khang-khoe3上做kah khah順si7, 雖bong2有sio2-khoa2狀況, m7-koh tak8-e5 long2 chiok真心teh出力, 相信tak8-e5應該be7責備--lah.

Ti7前2工e5活動中間, 有1項hou7 goa2上感心--e5, ti7 lan2「Tea Time」e5時chun7, 有聽tioh8講師teh ka7學員講:「Mai3 ka7講師當作神.」I e5意思是鼓勵in mai3欣羨作家, kut力寫, lin2 ka-ki7 ma7會kap in相siang5.

最後, ng3望tak8-e5 ti7寫作當時, m7-thang be7記得ai3 ka7 chhui-sak hou7 tak8-e5, iau2有, m7-thang hou7文化孤單, ai3 hou7 lan2 e5語言kap文化kang7步.

∮BONG報bong2 話
愛聽古--e5 緊來--ou ！
大頭a2
人來寫1篇對這本冊e5 感想，實在有真大e5 壓力，感覺是過路人臨時hong5 giu2 上台，1時m7 知beh 演siaN2 。M7-koh ，算--來我是這系列[Pha 荒e5 故事]e5 第1位讀者，若無寫--koa2 ，ma7 交帶be7 過 。
我自細漢就愛聽古，上愛講e5 1句話就是：「Ah後--來an2-choaN2 ？」tiaN7 -tiaN7  ti7 竹林a2 kha oan7-na7 學大人翹kha ，oan7-na7 聽in 「choaN3 豬頭皮」講古，雖然有時chun7 故事e5 劇情tiaN7 -tiaN7 會竹篙tau3 菜刀，m7 -koh 我上kah 意in hit 種淺白、tau3 句koh 趣味e5 語詞kap 表達方式，真親切。
當我teh 聽[Pha 荒e5 故事]e5 時，親像koh 聽著竹a2 林i-i-a-a teh 唱歌，增差老大人e5 聲換做作家e5 聲音，m7 -koh kang7 款是漏風漏風。故事所描寫e5 環境、生活方式、人物e5 遭遇，iau2 有古典e5 價值觀long2 透過作家成熟、準確e5 語彙kap 豐富e5 生活經驗表現--出來。
你若問我：聽故事了後有siaN2 -mih 感覺？講實--e5,真正比真--e5 koh-khah 真！SiaN2 -mih 意思你無瞭解？無要緊，kui 本冊看了，你就會瞭解--a。

【本文作者是ti7 電台紹介[Pha 荒e5 故事]e5 Phartner，這篇文會收ti7近期beh 出版e5 [Pha荒 e5 故事]散文小說集內底。】


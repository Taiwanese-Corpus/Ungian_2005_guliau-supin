Phang2--去
潘美華
我細han3 e5 時，上愛迎鬧熱，因為親chiaN5 朋友long2 會來，koh 有chheN-chhau thang 食。
有 1 kai2,我kap goan2 a姑e5 cha-bou2 孫 聽人講港墘a2 有人poah8 落去屎hak8-a2,gun2 2個真好奇，就走去看。Hia 人真che7,gun2 siuN 細han3,無力chiN--入-去，看long2 無，只好tng2--來-去。
行有 1 cham7-a2,iau2 未到gun2 tau，sio2-khoa2-a2 驚驚，看著hng7-hng7 e5 所在有 1間廟寺，親像gun2 tau 附近e5 媽祖宮（keng），chiok 歡喜tih-beh 到gun2 tau--a，khah 緊行，行到hit 間廟寺，soah m7 是媽祖宮，驚 1下，目屎就流--落-來，na2 哭na2 行。
M7 知行joa7 久，有 2個騎自輪車e5 人oa2 來問--我：「你是松山潘醫師e5 cha-bou2-kiaN2 houNh？」我目屎拭拭（chhit chhit）--leh，趕緊講：「是，我是！」In 講beh 載gun2 tng2--去，gun2 2個chiok 歡喜，就笑--出-來，坐ti7 車後壁歡歡喜喜tng2 到厝。
到厝了後，驚hong5. 罵，偷偷a2 bih 入去房間，ka-chai3 gun2 pe7 母iau2 m7 知iaN2 gun2 phang2--去。M7-koh到尾--a2 ma7 是hong5. 罵。

【本文作者是春季台語文基礎班結業學員】

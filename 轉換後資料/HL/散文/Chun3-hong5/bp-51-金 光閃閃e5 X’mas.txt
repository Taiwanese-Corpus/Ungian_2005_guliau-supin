∮Bong2 開講
「金」光閃閃e5 X’mas
Chun3-hong5
E-pou，我ti7街a2路seh8 e5時，聽著叮叮噹噹e5 jingal bells，oat8頭看著 1 欉 1 欉紅--e5 綠--e5 e5 聖誕樹a2,面頂koh有閃閃sih-sih e5彩色電火球a2,若無，就是銀--e5金--e5 e5 star。
我hiong5-hiong5 chhoah-1-tio5,che ka2-na2是米國New York市區e5 X’mas暗暝，ah是ti7英國London街頭？Khau3-pe7,long2 m7是，che是台灣e5 Taipei City！Kam2講tak8 個人long2變基督徒--a？若無，nah long2 leh過X’mas？
Lan2 m7是基督徒，過X’mas就無hiah重要。An2-ne講--來，thai3有hiah che7人teh siau2這個節日--leh？Kam2是電視頂hit-koa2『特賣』、『促銷』有--e5無--e5,做gah熱phiat-phiat？Kam2是冊局，『飾品店』內底，long2是chiok「Kawaii」e5『耶誕卡、娃娃、吊飾』？Kam2是各機關，學校，團體舉辦e5 X’mas活動，hou7 你心ngiau-ngiau？Kam2是ti7 12月e5 koaN5--人，無買 1欉聖誕樹a2來厝--nih tau3鬧熱，就無夠溫暖？Kam2是ti7 X’mas暝，無kap lover去食「X’mas大餐」就無Romantic？Kam2是冬尾鐘聲響e5 hit暝，若無hi-hi-hoa-hoa e5 party，就是song5-phiah-phiah，無夠fashion？
我感覺，lan2 teh heng3過X’mas，其實是用錢買--來-e5,m7-koh che實際上，是生理人beh趁lan2 e5錢所設e5局，hou7 lan2 khok8-khok8-a2開錢，kioh 是會tang3買著X’mas kang7款。
『莫泊桑』bat ti7 i e5小說內底寫：「12點e5 X’mas暗瞑，goan2 做夥行去教堂，冷風 1 chun7 1 chun7,街a2路暗bong-bong無半個人，goan2趕緊行入去內面，tak8-e5 long2跪ti7塗kha，雙手na2 chhoah na2祈禱，雖然風thau3 天koaN5，m7-koh tak8-e5 ti7 X’mas e5歌聲內底，真心teh祈禱。」

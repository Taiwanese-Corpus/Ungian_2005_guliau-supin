落雨天
Chun3-hong5

雨落kah chiok大--e5. Pin2-pin2-pong-pong e5聲, ka2-na2 beh ka7雨傘phah thang3--過, lioh8-lioh8-a2 phi7-phi7-chhoah e5身軀, hou7雨珠騎強風long3--tioh8, m7-taN7是身軀, 連心ma7變kah激動--起-來.

若是ti7 Po2-tau2(彰化北斗), goa2一定chiok歡喜--e5, na2 tio5會na2唱歌, ka7滴落塗kha彈--起-來e5水花, 當作是滿山e5野花, ka7 tam5溼e5風當作是上清涼e5風, ah goa2是ti7花欉chhit-tho5採蜜上快樂e5蝶a2.

只是, goa2 chin2 tiam3 ti7台北, 無花, 無草, 無日頭, 無感情, kang7款e5風, kang7款e5雨, kang7款e5人, 加1-koa2-a2鄉愁, 變無kang7款e5心情.

Pong7空kap防空壕
Lim5 Hou-chou7

Goan2厝後壁溝有2空防空壕, che是goan2 a祖ti7日本時代挖--e5.

防空壕e5作用tak8-e5 long2知iaN2, che是日本政府統治台灣尾期, 美國飛nng7機來掃射台灣, 台灣人為tioh8走空襲chiah產生--e5. 防空壕這個mih8-kiaN7 ti7台灣全島tak8所在一定long2有.

M7-koh台灣人hit種「時到時擔當, 無米煮蕃薯湯」e5性格, ka7台灣e5防空壕m7是thun7--起-來, 無, 就是ka7 am--起-來. 雖bong2防空壕是1種人造工程, m7-koh堅固koh實用, ti7 hit個時代, 防空壕上大e5功能, 就是救tioh8 goan2 a祖e5命.

Ah若pong7空就無kang5. Pong7空2空是相通--e5, 上kai3有名e5 1條歌是:「坐火車過pong7空, 心情真輕鬆……」

Pong7空koh是細漢sng2 bih相chhoe7 e5好所在. Goan2厝頭前hit粒山就有1個pong7空, goa2細漢就long2 ham7 goan2厝邊e5 gin2-a2 ti hia bih相chhoe7, sng2到日頭beh落山chiah有轉去食飯.

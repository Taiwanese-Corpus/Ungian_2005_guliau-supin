

用疼心相拱上有力
楊照陽 

經過一年來天災地變的折磨，互咱的心靈和智慧能力，忽然間變到真成熟跟老練，已經達到五毒不侵的地步，相信咱台灣國人，在未來閣拄著較大的苦難，咱也未有半滴仔註文才對。
台灣雖然是經濟大國，但是在台灣民族文化，以及台灣國國格的無完整性，致使互咱台灣人的心肝窟仔，永遠teh一粒無形的大石頭未超生了死，也活到比第3世界的任何弱小國家，較辛苦千萬倍。
親像921大地動，咱台灣人死2411人，受傷8000外人，因為家破人亡致使而自殺的將近200人。另外桃芝風颱的死傷有100外人，咱並無看著總統府有啥動靜。但是，米國的911事件，咱台灣的政府白干無然，洶洶降半節的國旗，互我看著心肝真艱苦，足想要將總統府炸掉，這是無骨氣的表現，將咱的尊嚴蹧蹋。
反倒轉來講，在台灣民族的解放，跟台灣民族國意識的文藝完整性建立方面，提供互咱真濟有價值性的思考和創作空間，以及培養出發現問題、分析問題，解決問題的能力；這是人類的生命史內底所罕見的，這是不幸中的一點怪奇代誌。
尤其是人活在茫茫渺渺的世界中，就真自然會產生一寡有偉大靈魂的人物。就親像咱的偉竣、世勛、文欽、長松等，4位勇敢閣好膽、有氣魄的好漢，敢踏進前出來喊呼要組織台灣新本土社，來創辦「台灣E文藝」，也改寫了台灣的文藝史，特別無仝款閣寶貴的一大頁，這項貢獻一定有歷史性的意義。
在國際的文藝情勢方面，咱仝款看著世界霸權的嘴目鼻，攏無半點改變。米國照常支援以色列， …去轟炸手無寸鐵的巴勒斯坦國的人民，當俄羅斯攻佔阿富汗10年的時陣，世界上無一個國家出大力幫忙伊。好佳哉！有一位有偉大靈魂的聖雄 -賓拉丁教授，伊冒著生命的危險，紮著所有的傢伙，來投入這場反霸權的聖戰。911事件發生後，偉大的阿富汗人，冒著亡國絕種的危險，並無忘恩背義來出賣賓拉丁教授。
但是，米國卻是借刀（理由）殺無辜的阿富汗人，咱換一個角度來講，賓拉丁教授若走去匿在英國、日本，抑是加拿大，不知米國是不是仝款愛出兵攻打伊。如果咱台灣國人的思考路向不變步，一直要西瓜倚大屏，徛在霸權這屏。有一工，中國人霸權要用飛彈武力，來攻佔咱台灣國，時到世界上的人，會按怎處置？彼時陣，咱要如何排解，這陣無恥的做法，跟相信武力是唯一靠山的困點。
當然賓拉丁教授發動911事件，對中國霸權上了真有價質的一課。對整個世界的文藝史，有正反面的教育價值。如果賓拉丁教授若來支援台灣，向中國發動攻中保台聖戰，我會真自然相信，有真濟台灣國人會跟我仝款，免經過思考就心甘情願，要做劫機的聖戰士，跟願意做被劫機內底的人肉火球戰士。
人追求和平公義，是人類的善良天性。但是，被霸權欺壓的弱小國家和民族，伊所採取爭取生存的一切手法，是算正義合理的革命手段，是上天賜互伊討回公道的淡薄仔機會。假使咱看著阿富汗的人民，跟巴勒斯坦的人民，伊的生存權一直遭受強權thun2踏，咱的心肝跟立場無正義感，無用文化和文藝來抵抗，來關懷咸伊徛做夥，續互咱的良心去飄浪。按咧！寫閣較濟的美文美學，跟創作較濟有價值的藝術品，有啥路用？祇要來一次霸權的佔領，就會當毀滅所擁有的一切，所以理智意志的犧牲選擇，是有責任感的台灣人，時時刻刻愛覺悟跟提醒家己，不通放棄拚命報國的義務。
另外今年的縣市長跟國會大選，對台灣頭到台灣尾到後山，咱仝款看著買票，以及大尾鱸鰻跟鱸鰻的囝孫當選，這是咱民主路上的一頁恥辱，咱愛拚命掃除。唯一心肝iN2仔較清的，就是主張台灣愛投降的候選人，死到足歹看兼全部落選，伊無認同台灣未要緊，咱也毋免給伊趕轉去中國，互時間自然來解決難題。
一年一目nih就過去啊！咱要用甚麼款的心情節奏，來紀念跟數念，以及上重要的，就是要閣行落去的下一腳步。如果第2步，無換較強閣有力的新服務幹部，來帶領咱大步向前行。按呢！就真打損，去浪費hiah濟人用在這踏的心神，也會失去團體的活力，所以愛真理性來選出合適的人才。
這次大會的時間和地點，頭期先是由長松兄咸尚任老師提議，以及後來向偉竣老師報備後，暫訂的稿案，拜託顧問前輩和社員先進，若有其他的想法，趕緊提供互小弟我緊改進，總是愈濟人鬥想，結果就會愈圓滿，也通緊發出邀請卡，以及長松兄發出新聞稿。
  91.1.13(日)下晡１點是「臺灣新本土社」創辦「臺灣 E文藝」要歡喜過一年的大日

（本文對賓拉丁的見解，無代表蓮蕉花雜誌社的立場）

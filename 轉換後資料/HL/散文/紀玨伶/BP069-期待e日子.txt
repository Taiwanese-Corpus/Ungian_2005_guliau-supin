期待e5 日子
紀玨伶
6月28~29是我上期待e5 日子，這pai2 就是因為我beh 去勘察迎新露營e5 所在，所有美妙e5 回憶：第1-pai2 去台中，第1-pai2 到東海大學e5 夜市，第1-pai2 toa3 同學in tau khun3，in 厝真特別。
雖然eng2 過有ti7 外面過暝，m7-koh he 是畢業旅行e5 關係，無親像朋友之間e5 chhit-tho5，chhit-tho5 e5 心情也是無kang7 款。
到「飛牛農場」，感覺這個所在真清幽，景緻也真sui2，有1 phian3真sui2 e5 草坪，也有1大tin7牛kap 羊a2 kap用心設計e5 荷花池，goan2 ti7 水池邊--a2 hip 相，ma7 ti7 羊a2 堆中hip 相。
這個所在雖然食ham7 toa3 chiaN5 貴，soah 是度假e5 好所在。
這pai2 去chhit-tho5 chiaN5 歡喜thang hou7 我大學1年e5 生涯有完美e5 結局。


【作者是2001夏季台語文基礎班學生】

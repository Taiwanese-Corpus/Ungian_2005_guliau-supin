Sit-kun e5 giok8-lan5
                                                                                 A-hi      
1-e5 joah8--lang5 e-pou，poaN3 the to2  ti7 giok8-lan5-hoe chhiu7 kha。Hong5-hun e5 keng2-ti3 su2 goa2 siuN7 khi2 hit toaN7 thau chau2 chu e5 jit8-chi2 。
Ko-2hit-ni5 chhun-thiN ，ou-to2-bai2 pian3 cho3 goa2 mui2-jit8 kau thong hak8 -hau7 kap chhu3 --nih  e5 kang-ku7 。Chu7 hit-chun7-a2 khai-si2 ，goa2 bian2 kap kong-chhia jiok，si5-kan ka7-ki7 chu2-chat，Beh kiaN5tang ；beh ong2 sai long chai7 goa2 hoaN-hi2 。Ti7 hak8-hau7 tu2-tioh sim-cheng5 ut-bun7 chhoe7 bo5 lang5 thang siau-thau2 iah-si7 hou7 chheh te3 kah kiong5 beh boe7 chhoan2 -khui3 e5  si5 ，chheh-pau-a2 phaiN7--leh，pha koe3 chhiu5 -khoe。Khia5 ou-tou2-bai2,thau -chau2 -chu 。Thiau-ti3 khau 1 toa7 lin3 seh8 tui3 se-pin kong-lou7  ，ban7-ban7-a2 khia5 chhia san3-pou7 him-siong2  ian5-lou7 hong- keng2 ，koe3 lam5-liau5-hi5-kang2 khoaN3 toa7 -hai2 thun jit8-thau5 。Iau-kui2 e5 hai2 na2 chhiuN7 pah-ni5 m7-chai jit8  e5 chu-bi7 ，chhiN-kong5  peh8-pong7 lam7-sam2 hut，na2 thun koh oe7 na2 thou3 。Tioh  ti7 thun-thun-thou3-thou3 e5 koe3-teng5 ，jit8-thau5 siau-sit  ti7 hit thau5 。Iah chai  si7  an2-choaN2，jit8 -thau5 na7 siau-sit ti7 hai2 e5 toa7-tou7 ，to7-si7  goa2 sim mch3eng chiau5 khui ，hoan5-su-hoe5-tiau5 （si7  chhu3 --lah ）e5 si5 。
Kian3-pai2 goa2 na7 khu5 ti7 pou3 hoaN7 khoaN3 hai2 ti7-hia thun-thun-thou3-thou3 ，siau mth3au sim-bun7 。Poh8-poh8- a2 chheng-phang chhiau-tioh kiam5-siap e5 hai2-bi7 chun7-chun7 chhoe--lai5 。He si7 siaN2-mih8 bi7 ？Si7  i chhiu2 --nih na5-a2  thoan5 --chhut -lai5 e5 phang-bi7 ！「Giok8-lan5-hoe  ，lai5 boe2 giok8-lan5-hoe ......」siu3-chheng hoe-phang chham tioh hai2-hong ia2-bil7…p phiN7  liau2-au7 koh si7 1-chu3 1-chu3 chhong-song  e5 hoah boe7 siaN kha3 chhiN2 goa2 tui3 phang-bi7 e5 giau5-gi5。Chhiang5-chai7 khoaN3 i san2-thio san2-thio chhin-chhiuN7  giok8-lan5-hoe-pan7 e5 heng5-the2 kiaN5 oa2 goa2 sin-piN ，「Boe2 1-koaN7giok8-lan5-hoe ！」Che si7  gun2  tui3-oe7 e5 khai-si2 ；ia7-si7 tiam7-chi3 e5 khai-si2 。Sung2-te7  tiam7-chi3 e5 i 總--si7 theh81-koaN7boe7--goa2,jian5-au7 seh8 sin li5 -khui ，ke3-siok  i e5「giok8-lan5-hoe ，lai5 boe2 giok8-lan5-hoe ......。」kan-taN7 lau5 giok8-lan5-hoe e5 khi3-bi7 ti7 pou3 hoaN7 。   
KhoaN3  i lin-peh8-sek tou3 tioh8 ou-phu2 sek e5 saN-kun5  po5-so hong-tiong ，chiam7-chiam7 li5-khui pou3-hoaN7 。Goa2 liah8 chhiu2  --nih e5 giok8-lan5-hoe kim-kim siong3 。Hit e5 boe7-hoe e5 cha-bou2 gin2-a2 khoaN3 khi2 --lai5 ma7 chiah 11～2 hoe3 hit kha-tah8-a2,boe7-hoe kam2 si7 i e5 khang-khoeh ？I kam2 bian2 thak8-chheh ？I chhu3 --nih e5 lang5--leh？Si7  an2-choaN2 i hoah-boe7  e5 siaN -im hiah-ni chhong-liong5 ？ 1-e5、1-e5 e5 giau5-gi5 tui3 chhiu2 --nih hit-koaN7lian-lian、 lio5-a2 hoan2-ou e5 giok8-lan5-hoe tit8-tit8 bu7--chhut-lai5 。Ian5-lou7 pheN5 chhia ，tui3 se-pin ong2 chhu3 --nih hong-hiong3   tit8-tit8 lu--koe3  ，sim-koaN-thau5 e5 giau5-gi5 boe7-tang3 chhiuN7  hong hit iuN7 chhoe--khoe3 bo5 hun5 。
Bo5-phoe ，goa2 khia5 chhia khi2 thak8-chheh chit-chan5-tai7 hou7 hak8-hau7 chang--tioh8。 
Kau3-koaN chai3  3 keng3-ko3 ，「Li2 na7 koh m7-chai thang kai2 ？Hak8-hau7 beh ki3-ko3 ！」To7 an2-ni ，jiok kong-chhia ，chham lang5 khoe3-sio koh pian3-seng5 goa2 seng-oah8 e5 hong-sek 。Se-pin 、lam5-liau5-hi5-kang2 ia7  in-ui7 ban7-hang7 kho2-kau3 ，soah lai5 kap goa2 saN-si5 。Iah na7 si7  chheng-phang chhiau kiam5-siap e5 bi7 、chheng7 lin-peh8-sek saN-kun5 、san2-tio san2-tio chhin-chhiuN7  giok8-lan5-hoe pan7  e5 heng5-the2 、chhong-song e5 hoah-boe7 siaN e5 giok8-lan5-hoe kou-niu5 ，put-si5 in2 goa2 ho2-ki5 。
  Lam5-hong chhoe--lai5 。Hit-chang5 bo5 lang5 khoaN3-kou3 ，chhiu7-ki siuNbat8 ，ti3-su2 jit8-kng chhio7e bo5 hoe-lui2, boe7 kham tit lam5-hong bi5-bi5 e5 kui3-chat 。Sui5--e5- a2 sui5--e5,lak8 ti7 chhiu7 -kha， goa2 e5 bin7-cheng5 。Hoan-sin than2-khi，sio-soah khioh 1-pan7  giok8-lan5 ，he7 ti7 chhiu2 --nih。ChiaN5 ku2 bo5 chit-khoan2 kam2-kak，chiaN5ku2 m7-bat thiaN tioh8 siaN-siaNchhong- liong5 e5「Giok8-lan5-hoe  ，lai5 boe2 giok8-lan5-hoe ......」
Ko-tiong taN  chhut-giap8  hit e5 joah8--lang5 ，khia5-chhia seh8 tui3 lam5-liau5-hi5-kang2 。Pin5-thau5 ka7 lang5 tham3-thiaN hit-e5 su2 goa2  giau5-gi5 e5 giok8-lan5-kou-niu5。Giok8-lan5-kou-niu5 tui3 kou-li5-iN7thau-chau2 chhut--lai5 ，1-sim 1-i3 beh chhiau-chhoe7 chhin -siN pe7-bu2 。Giok8-lan5-kou-niuthiaN5 kou-li5-iN7 e5 a-i5 kong2 in pa- pa si7 kiaN5-chun5-lang5 。Tak8 ni5 3～5-goeh8、8～9-goeh8 ，giok8-lan5-hoe toa7-chhu3 e5  si5。Giok8-lan5-kou-niu5  chong2--si7 ban2 lang5 ban2-chhun--e5,phin2-chi3  kai3-bai2 e5 giok8-lan5-hoe ti7 hi5-kang2 hoah- boe7 。
Hi5-kang2 hoan3-a2 koh kong2 giok8-lan5-kou-niu5 chiaN5ku2 m7-bat lai5 chia boe7-hoe--a。Iah chai si7 chhoe7--tioh8 pe7-bu2--a；iah si7 ...。Chong2--si7  bo5 lang5 koh khoaN3-koe3 giok8-lan5-kou-niu5 ti7 hi5-kang2 boe7-hoe 。
    1-chun7 hou7,bo5-tiuN-bo5-ti5  hiong5-kong5 toa7 loh8, goa2 ui3  ho5-ek tang tiong cheng-sin5。Khi2-sin chong5 tng2 chhu3 --nih，chiong goa2 khioh e5 hit-pan7 giok8-lan5-hoe-pan7 hiat8 ti7  chheh toh-teng2 。Na2 khoaN3 na2 chhut-sin5 。
    Giok8-lan5 ，seN-seng3 hi2-ai3 tam5-sip 、thang-hong 、jit8-thau5 chhiong-chiok e5 khoan5-keng2 。Ti7  chhun --nih khui hoe e5 giok8-lan5 ia7 ko3 choe3 bang7-chhun-hoe 、eng5-chhun-hoe 。Thau5-khak chit-koa2 giok8-lan5 e5 sip-seng3 tit8-tit8 kun2- seh8。          Giok8-lan5-kou-niu5,seN-seng3 hi2-ai3 un-loan2 、u7 lang5-khoaN3-kou3 e5 ka-teng5 。Chit-lui2 siN m7-tioh8 si5 ，tang-seh thiN   pok- iN2 e5 giok8-lan5 ，i the theng3-hau7 chhun-thiN e5 lou7-chui2 。     

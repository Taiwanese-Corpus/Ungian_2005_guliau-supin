腳仙欲講話
												/A-hi
我先自介紹， 我 toa3 ti7鹹koh澀、濕濕tam5-tam5 e5海坪。 Ti7海口生活有年歲e5人long2叫阮 「腳仙」, 少年家叫阮是「招潮蟹」、若是ui3外地來--e5 m7-bat阮e5旅客long2 ma7講阮號做「螃蟹」。 M7管是老人iah
是gin2-a2-phi2, 在地iah是外來--e5, 只要hou7 我 hit支大腳夾--tioh8,in to7罵我是鉸刀剪a2。
隨在lin2 an2-choaN2叫, 我long2無意見，iah ma7真希望lin2 khah chiap8來阮厝行踏。 雖bong2阮tau m7是大瓦厝, ma7 tam5濕--a2 tam5濕， m7-koh阮厝是一個真心適e5好所在。 請lin2做夥來， 來kap我sng2 bih-sio-
chhoe7。
自從hit-tin7海口gin2-a2大han3了後, chiaN5久無ai3 sng2 e5 gin2-a2-phi2來chhoe7阮bih-sio-chhoe7--a。 現在e5 gin2-a2 kam2 long2無ai3 chhit-tho5--a? Iah是......現在e5 gin2-a2 m7知來海坪chham阮sng2 bih-sio-
chhoe7? In a-爸,a母kam2 m7-bat講hou7 in知?
來--lah, 腳仙叔--a2報lin23、2步a2 me5-kak--leh, lin2 tioh8詳細聽--ou。 Lin2若是來到阮厝， tioh8先去jih8阮tau e5電鈴, 看阮有ti7厝--nih-無? 若有，lin2就會eng7開始kap阮sng2 bih-sio-chhoe7--a。 江湖一點訣, 講破無價值；Boe7-sai2破siuN明hou7 lin2了解， 若無，阮就免i7--a。
是講我ma7 teh thian-tho2, 講講kui大thoa, soah無ka7 lin2講阮厝e5電鈴ti7 toeh。 Lin2若行到阮厝e5時, lin2會看tioh8真choe7石頭倒ti7阮門kha口，he就是阮厝e5電鈴--lah。 阮會ti7石頭縫食chhin3-be5等--lin2。M7-koh咱先講明--e5, sng2 bong2 sng2, lin2是m7-thang ka7阮chhoa7走，害阮浪街散地neh。 Iah koh有， lin2若ti7 阮tau看tioh8我用塗沙khong2 e5煙tang5管， 請lin2 m7-thang ka7破害。 Lin2腳仙嬸--a ti7內底生腳仙-a2-kiaN2。 咱tioh8照phin2照行, m7-thang siau2-phi5-lian2 neh。
雖bong2我講kah嘴角全波phu5-phu5叫，我心肝內知iaN2, 連海口gin2-a2都boe5來--a, 外地--e5就koh khah mai3講。 我有一個幾10年e5厝邊，伊號做「海和尚」，伊講阮這個社區e5居民愈來愈雜chhap。 有phong3椅, phong3床,siaN2-mih a-sa-put-luh--e5, 想有--e5就看有。
Ma7 m7知是siaN2-mih人chiah-ni7好心， koh會扛phong3椅, phong床來送--阮。聽阮社區管理委員會講, 是khah早chham阮tau3-tin7 chhit-tho5 e5 gin2-a2-phi2送--阮-e5。 我ti7 chia先ka7 in說多謝。M7-koh實在真phaiN2-se3, chiah-nih8貴重e5禮物，阮實在受當boe7起， m7是beh ka7 lin2 phaiN2 koh beh ka7 lin2 se2, 是正港感覺phaiN2-se3。 Toa3 ti7 gun2 chia e5居民long2無chiah好命， phong3椅，眠床gun2實在睏boe7慣勢, ma7坐boe7 tiau5。 睏落到te3是腳酸手軟。 是講，lin2 ma7真厲害，知iaN2阮睏--落會身體bai2, koh會替阮chhoan5大tang5--e5。阮iu5-goan5 khah kah意阮原來e5景致。 Chiah lok-kok-sok-kok e5禮物，請lin2 Chah--tng2-去，來阮厝m7免chiah客氣。 下回lin2若來阮tau e5時, lin2是m7-thangkoh chah tan2-lou7--ou; lin2若是硬beh chah, lin就chhoa7 lin2 e5 gin2-a2-phi2來hou7 in腳仙叔--a看看--leh。 An2-ne我就chiok歡喜--loh。

∮Cha-bou2 人e5 心內話
愛  sui2
吳佳靜
細漢 e5 時，上愛去toa3 a-ma2 tau。A-ma2 有1面大鏡，下kha e5  屜a2 內底全化妝品，tak8  pai2 我 long2 愛 ka7  cheng2 甲漆 gah 烏彩白， che kam2  會tang3  證明 愛 sui2  是生成--e5?
國中 e5  時，koaN5 天 e5  制服有褲kap 裙 2款，老師講：「Bin5-a2-chai3,天氣會變khah 冷，穿裙e5  cha-bou2  gin2-a2  愛 sui2 就 m7 驚流鼻水。」第2 工，穿裙 e5 人 iau2  是 boe7  chio2,愛 sui2 是 m7 是會hou7 人有對抗冷風e5  勇氣？
想beh 變khah sui2--e5,ti7 這個時代，無減肥 kap 畫妝是 boe7-eng7--e5,尤其m7 知按 toh 位走出這句話：「只有 pin7-toaN7 e5  cha-bou2,無生了bai2  e5  cha-bou2 。」來ka7  女性同胞刺激，但是根據iau2 未出版e5 『吳氏大字典』，「sui2 」這字 e5  解釋：「M7 免妝e5  sui2  chiah 是真正e5 sui2」，我tioh8-ai3  koh 去chhoe7  1-koa2 理論來說服ka-ti7,chit-ma2 你問我為siaN2-mih ai3 減肥？我會ka7 你講：現代人e5  文明病有1大部分是因為大khou，所以減肥是為著健康。Kam2 會tang3 理解？
畫妝--ma！畫妝會tang3 看做是1種藝術創作，就舉1個目睫(chiap)毛 e5 例，tai7 先， ka7  i giap8 hou7 翹，koh chiong7 目睫毛膏抹--起-li，目 chiu 就會 tang3  ka7 人「電」--a！ 效果boe7  bai2  kong！但是話 koh 講倒 tng2--來，就 kap 煮食相像，煮 e5  時，有建設性，煮了，收灶kha，就無siaN2-mih 趣味--a。
另外 koh 有1 點，我iau2 是無法tou7 面對ka-ti7:Cha-pou  為siaN2-mih long2  m7 免畫妝？ 聽講是因為cha-pou  long2  認為：Ka-ti7 若無生做 kai3  ian-tau5,ma7  生做boe7  bai2,對ka-ti7 超級有自信--e5,聽到chia，我就無想beh koh chiN3 siaN2-mih--a！笑笑就好--a！ Hah！Hah!

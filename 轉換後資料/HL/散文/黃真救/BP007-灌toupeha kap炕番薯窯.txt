灌tou7 -peh-a2 kap  炕番薯窯
黃真救	
我細漢e5 時, 常常去園--ni灌tou7 -peh-a2  (有人kio3 做tou7 -kau5 ) 普通ti7 田--ni  chhoe7  khah無tou7 -peh-a2 ; 園--ni真che7 .  Tui3厝--ni pheN7-pheN7喘koaN7 一桶水去園--ni koan3 tou7 -peh-a2 。有時一桶水灌無兩隻tou7 -peh-a2  (日本話叫作 kohlogi)。. Tou7 -peh-a2 真gong7 , be7 曉 beh做 後phau3  (後壁路), m7-chiah一桶水tui3 tou7 -peh-a2 khang ka7  灌--落去 , toa3  khang嘴 hia  theng3-hau7  , 就會tang3 liah8著hit隻tou7 -peh-a2 。Tou7-peh-a2 親像 na5 -tau5 -meh  (大隻草meh), 用ian5 線tui3  肩胛骨e5 am-a2 -kun2  hia ka7  chhng--落去 , 歸大koaN7 toa3火e5 頂面會thang pu5 。Pu5 熟就會sai2食- -lou 。真phang  koh有 i特殊e5 氣味。Goan2有想一個方法; 灌tou7 -peh-a2  m7 免用hiah  che7  水 。特別 是無圳水e5 時，無te3 koaN7 水。Goan2用鋤頭tui3 tou7 -peh-a2  khang  掘--落去, 差不多一尺深 , 你會看著tou7 -peh-a2 e5 食物倉庫; 普通有差不多 五、六枝e5 青草，hit  個就是 i e5 倉庫。若看無就繼續ka7 掘--落去到看著倉庫為止。Ti7 這個倉庫你若ka7 滴二、三滴水ti7 青草e5 頂面，tou7 -peh-a2 隨時會so5 --出來。一水pan5 e5 水會tang3灌著幾na7 百隻e5 tou7 -peh-a2 。M7 信你去試看mai7 -- le。
Koh一項goan2做gin2 -a2  e5  時ai3  thit-tho5 --e5 , 就是 炕番薯窯。Tai7先ou2 一khang淺淺e5 窟a2 ti7 塗面, tui3 邊a2 開始疊土丸。疊親像 Igloo (Eskimo e5  冰厝), tui3 頂面漸漸向中央疊，m7 -chiah  變做一個 dome  e5 形。細膩tui3上下kha poeh8 一塊土丸a2出來做灶khang。 Khioh  柴枝a2 iah是稻草hiaN5 火，有人用ta--去e5 牛sai2  做火柴，hiaN5 kah土丸long2變紅ge5紅ge5 。後--來將火柴theh8 chau2,用一枝chhoe5- a2 tui3上頂koan5 hit塊土丸a2  poe2走做一khang，青番薯tui3 hia ka7 tim3--落去，番薯long2 he7 了,  tui3  Igloo外口向內底long3 hou7 破，om bat8所有e5 番薯。Koh來叫gin2 - a2 去走相jiok。差不多半點鐘後倒轉來。用chhoe5 -a2  poe2開土丸a2 , 番薯炕紅，peh皮食，食kah  chhih8 -chhop8叫。 Che是我做gin2 - a2 時e5 回億。去 Newzealand thit-tho5  e5  時 , goan2 ia7 有看著Maori 族e5 原住民ia7 是用這個方法teh in e5  扑獵。 In是用芎蕉葉包扑獵e5 肉，頂面、下底long2用芎蕉葉chu7 , chiah be7 hou7 土沙走入去食mih8。Phah算che是原始人e5  BBQ方法。真心sek請你na7 有機會試看mai7 - - le。


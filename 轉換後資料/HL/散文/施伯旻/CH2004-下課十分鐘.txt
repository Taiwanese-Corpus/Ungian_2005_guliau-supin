國小組 散文 第三名
下課十分鐘

                                        馬興國小 施伯旻
                                        指導 林秀慧老師

    「噹......」下課--a，下課--a，美麗e5聲音一響起，逐家開始leh tin2動--a,m7-koh老師iau2 koh仝款講kah嘴角全全波，假那無意願beh下課，唉呀！拜託咧！緊下課，若無就be7赴--a,目睭金金相外口，心內親像泔糜強強滾。「起立、立正、敬禮」，哇！總算下課--a,衝啊！衝啊！M7管伊三七，二十一，走na2 leh飛，chong5來到運動埕，哇！籃球場客滿--a,運動埕有chiok濟小朋友ti7 hia leh sng2,有人拍球、有人kong3棒球、koh有人sng2跳索仔，真鬧熱，「哎喲！是啥人，你拍著我--啊-啦！」「失禮--啦，失禮--啦。」原來有人ka7球kiat歪--去，kong3著人啊！
    行到福利社，哦！真是人山人海，人kheh人。有人beh買枝仔冰，有人beh買麵包，有人beh買飲料，真是鬧熱滾滾，kan-taN看著服務人員無閒kah大粒汗，細粒汗，大聲細聲hoah,「鉛筆啥人--e5?」我！我！我！一個低年級e5小朋友nih腳尾大聲叫，「我啦！我啦！」Hit種模樣實在chiok古錐。
    「噹......」哇！上課--a,唉！為啥物下課十分鐘chiah緊就過--去-啊？這擺e5下課我long2無sng2--著，後節e5下課我一定beh...。

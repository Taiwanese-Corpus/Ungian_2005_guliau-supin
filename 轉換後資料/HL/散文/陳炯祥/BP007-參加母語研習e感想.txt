參加母語研習e5感想

陳炯祥
Ti7 tng7-chhiang7 e5機會，看著學校佈告欄頂面，公佈「國民中小學教師母語研習」e5消息，hou7  我感覺有需要來學習，決定報名來參加這 pai2 e5 研習。這個 研習，學chiaN5 che7 早前m7-bat聽過e5智識，感覺收成真che7 ，比如講，台灣民間歌謠歌詞欣賞，就hou7  我足大e5感動，na2 有chiah好e5 歌詞！實在會感動到人e5 心肝內底，以前na2 會m7-bat感覺著？Iau2 有，台語羅馬字練習kap規律，台語Holo 話聲韻e5 研究及八調e5學習，每一項long2 是新e5 認識，新e5 學習。經過八pai2 e5 課程，對台文已經有初步e5瞭解及認識，非常感謝蕭老師詳細e5 指導！作文對我來講，本chiaN5 是一項簡單e5  tai7-chi3？-koh beh用台灣話來寫一篇文章，soah hou7 我一粒頭兩粒大， kan-taN 短短三五百字nia5-nia5,就hou7  我m7知beh an2-choaN2  落筆chiah好，講--起來實在見笑，讀冊讀chiah-ni7  久，iau2  oan5-na2無法tou7 寫kah真su3-si7 ，che可能是tng2 --去無koh  復習e5 緣故。
最後e5 三禮拜，因為beh參加主任班e5儲訓，無法tou7 繼續來參老師研究，實在chiaN5 phah-sng2 ，ma7 請蕭老師ka7 我諒解--一下，ti7 chia先ka7 老師請假，ng3 望以後有機會koh  再kap老師研究台文e5 問題。

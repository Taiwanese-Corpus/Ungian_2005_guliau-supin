麵粉袋a2褲
  2005-03-18姚志龍
  讀國民學校e5時，阮hia有一群年紀差不多，褲頭結作伙e5 gin2-a2伴chhiaN7-chhiaN7 相招，作伙偷偷a2走去河溝內sng2水，beh sng2水以前阮long2會事先(tai7-seng)ka7內衫kap用麵粉袋a2作e5短褲節a2(內褲)，thng3起來khng3 ti7 河溝a2邊，hit日阮到位e5時已經真che7領短褲節a2排ti7溪溝a2邊lah! 有e5 koh用石頭a2 teh kah chiaN5好勢，河溝內早tioh8鬧熱chhih-chhih! 時間無真che7..lah,趕緊跳落水，溝a2水有夠涼，真正有夠讚，chiaN5 好sng2 koh有夠心適(sim-sek)e5!我趕緊bi7落水底，水真正清清清，tak8-e5 gin2-a2差不多long2 thng3 kah光光光teh sng2水。
  一下a2日頭就teh beh落山lah,ai3趕緊tng2去厝裡，若無hou7 阮父母知影一定會hou7人摃(kong3)e5,爬上岸邊e5時soah chhoe7無我e5內褲，m7-ku2河溝邊koh有幾na7領khng3 ti7 hia,我e5是走去to2位ah? 我e5內褲leh? Ah! 死ah! 死ah! 阮hiah e5猴a2陣ka7我講：chhin3-chhai2 lah! 有thang穿toh8好，tioh8! Tioh8!有thang穿tioh8好，我趕緊烏白hiaNh一領穿leh! 雖然有khah大領! 我toh8趕緊溜soan oh。
  已經是幾十年前e5歷史ah! Tak8-pai2我若koh看tioh8 gin2-a2 teh sng2水，心內long2會感覺phaiN2 勢! phaiN2 勢! 到chit-ma2我chit8-e5心long2 be7安，我chiok ai3知影ti7 hit-chun7無褲thang穿e5 gin2-a2是an2-choaN2  tng2去in tau,kiam2有hou7人罵，a2是hou7人摃?

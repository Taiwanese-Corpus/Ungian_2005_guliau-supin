講我e5 興趣：戲劇表演
陳惠美
Tak8-e5 好，我叫做「陳惠美」，今年25歲。我是台南人，我ti7 1個基督教e5 家庭大han3。Cheng7 細han3，我ti7 別人e5 心中是1個乖巧、安靜koh gau5 讀冊e5 好學生，m7-koh 我知影，我m7 是這款人。
Cheng7 細han3，我就chiok kah 意表演，tiaN7-tiaN7 招1-tin7 gin2-a2 tau3-tin7 sng2。Tak8 年e5 中秋kap 過年，我long2 會設計活動招in tau3-tin7 參加，有時a2，我koh 會安排節目：唱(chhioN3)歌、跳舞……，表演hou7 tak8-e5 看。Chit-ma2 想--起-來猶原感覺真趣味，m7-koh，了解我e5 人知iaN2 我真熱情、kau7 話，無了解我e5 人long2 會感覺我tiam7-tiam7。
這份對表演e5 心一直到我讀大學e5 時，chiah 有機會表現。Hit-pai2 我ti7 台a2 頂演1個lau3-sit8-a2，ti7 台a2 頂lim 酒兼罵--人，an2-ne e5 表現連goan2 同學都驚1-tio5，真ka-chai3，goan2 ma-ma 無看--著，若無，一定會hou7 goan2 ma-ma 罵。M7-koh，tui3 hit-pai2 了後，我更加確定我是真正kah 意戲劇表演--e5。
Chit-ma2 我已經大學畢業--a，這幾年，我iau2 一直tiam3 劇團活動，ti7 hia 學習e5 經驗，相信對我e5 表演有chiok 大e5 幫助。我真希望後pai2 有機會會tang3 演1齣ka-ki7 滿意e5 戲hou7 tak8-e5 看，hit 時，我會請lin2 來看，到時會記得來捧場--ou。

【作者是2001夏季台語文基礎班學員】

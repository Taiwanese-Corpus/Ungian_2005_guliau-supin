我細漢e5時chun7

王尤美
若是講起gun2細漢e5時chun7 ，就hou7  gun2  怨嘆吐大氣，講食無thang食，講穿無thang穿，生活是非常困苦；iau2 m7-koh  講著chhit-tho5,chit-ma2 e5 gin2-a2 就無gun2 hiah幸福--la！Ui3 透早sng2到日頭落，iau2 無看著gin2-a2 影，tiaN7 -tiaN7  tioh8-ai3 a母giah8  掃梳gim2-a2 出來chhoe7,我猶原m7甘願toe3 i tng2 -- 去。
Hit-e5時陣，大人long2 一直無eng5 teh做khang2-khoe3 ，小弟小妹long2 ma7  phah派gun2  做總管，大人出門了後，gun2就e7-sai2 做gin2-a2 頭王，指揮小弟小妹sng2 chhit - tho5:khioh一粒扁石頭來sng2「chhiang7-kha-ke」；有時me一大堆leng5 -geng2 -chi2來 i7「tiak8  珠a2 比賽」；有時koh khah 過分，招厝邊tau e5 cha-bou2-gin2-a2 伴，去peh pat8 -a2叢挽 pat8 -a2,也m7 知好食m7 好食，亂挽 一場，等到入嘴，chiah知siap-kiN7-koaiN7 be7 食--得。
講實--e5好sng2 --e5 iau2-koh  chiaN5 che7 --le！像「ng-kok -ke」「踢銅管a2   」「hiat枝a2 冰ti7」「haiN3 草索a2」 「khioh沙包」「phiak8  橡奶」「踢chiN5-a2 」「踢箍a2   」……管ma7 管be7 了，無像chit-ma2 e5 gin2-a2   ，khah sng2 ma7  sng2 hit lo7 『電動玩具』，無，就去補習，一科補過一科，補到親像「黃酸gin2-a2 」--le！想想--le！Iau2 是gun2 細漢e5 時chun7 ，好sng2 e5 物件khah  che7 ，sng2 著ma7 khah 趣味，你講tioh8 iah m7  tioh8 ！
p.s.:蕭老師真認真教，ma7 準備真豐富e5教材hou7  gun2 tak8-e5 讀，hou7  gun2 參考，hou7  gun2  會曉讀台文，日後，若有需要gun2  為台文做推廣iah是編輯e5 khang-khoe3 ，gun2  long2  會tau3 支持，ng2 望後pai2 iau2 有機會koh 來學台文。

團  圓
李淑鳳
最近若tu2著歇睏日，出去外口e5 餐廳食飯e5時，tiaN7-tiaN7 long2 看著真che7 kui家夥a2 tau3-tin7 leh 食飯e5 畫面。爸爸ka7 gin2-a2 挾（ngeh）菜，媽媽ka7 in7 thin5 果汁，也有1-koa2 細漢gin2-a ti7 leh 塗kha 走來走去，kui 間餐廳鬧熱滾滾，連ti7 leh 邊--a e5 我ma7 去hou7 in7 感染著hit 份kui家夥a2 歡歡喜喜團圓 e5 氣氛。 
M7-koh，這款團圓e5 場面永永long2看be7 著「a公」 kap 「a-ma2」 e5 出現。我tiaN7-tiaN7 leh 想：In e5 年老e5 pe7 母--le？In nah 會無愛chhoa7 in 做tin7 出來neh？M7知是an2-choaN2，親像這款e5 團圓，總--是hou7 我感覺有1 koa2 遺憾，1 koa2感慨。
時代leh 變，社會ma7 toe3 leh 變，gin2-a2 大han3 tioh8 搬出去ka-ki7 toa3，si3-ke3 long2 是「小家庭」，也莫怪餐廳內看be7 著hiah-e5 老大人e5 身影。Che 實在hou7 人感覺真感嘆。Kam2 講現代人已經失去團圓e5 權利--a？無應該是an2-ne，人kap人e5 關係需要用心去經營，對朋友是an2-ne，對厝內e5人更加應該是an2-ne，我相信，用lan2 e5 關心iau2 是會tang3 去經營屬ti7 lan2 每1 個家庭e5 團圓chiah tioh8。


【以上2位作者long2 是台語文基礎班結業學員】

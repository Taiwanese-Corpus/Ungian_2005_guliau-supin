台語e5未來
黃世欽
Lan2 台灣近百年來，long2 是hou7 外國人統治，台灣人所講e5 語言hou7 統治者當作是次等e5 語言，台語無法tou7 排入去學校e5 課程，有1-koa2 無志氣e5 台灣人，並無重視台語e5 教育kap 傳承。
這幾年來，台灣人漸漸重視台語e5 教育，chiok che7 人開始寫台語文、創作台語詩、唱台語歌、用台語來上課。Chiah--e5 long2 是hou7 人歡喜e5 tai7-chi3。
M7-koh，到底台語文是beh 用漢字iah是羅馬字--le，到今a2 日，iau2 koh 無 人會tang3 提出真好e5 理由來說服tak8-e5。這個問題值得lan2 來注意。
今a2 日tak8個人long2 已經慣勢用漢字來寫文章kap 看漢字所寫e5 文章，hiong5-hiong5 看羅馬字寫e5 文章，tak8-e5 soah 看long2 無，或者是看chiok 慢--e5。An2-ni，上好e5 辦法就是：以漢字為主，有be7-hiau2 寫e5 字chiah 用羅馬字。An2-ni，會eng7-eh hou7 人看khah 緊--leh。



外勞kap社會正義
林季平
Tui 1990 年開始，台灣e 社會尚toa e 變化之一是外勞lu-lai-lu-che。外勞數目e增加當然han 1990 年代台灣經濟e自由化kap國際化e kha-pou 變快 u 關。 Ti 1992 年，ui-tioh 彌補基層勞力e不足，台灣政府ti 1992年開放外勞chit-lai台灣，原始e用意si ti不影響台灣勞工就業權益kap國家經濟發展前提下，用以補充基層勞力之不足。Tansi 外勞ti台灣e數量，tui 1990年代khai-si，tioh 快速增加。Kau kin-ah-chit，ti台灣合法e外勞 it-keng chiap-kin 三十萬人chou-iu。Leng-goa chit方面，tui 1990年khai-si，台灣e失業率ma it-ti le增加，總失業人數ma-u chiap-kin三十萬人左右。Sou-i，tai-ke nan免e bng：外勞kam-si it-keng 影響 tioh nan 台灣人khan-khoe e 權iok？ Na-u，tau-te si 捨米人khi siu-tioh 影響？ Tui 社會正義e觀點，nan ai 如何lai kai-koat chit le 問題？
Tai-ke 攏知，用 外勞 e 主要原因si 外勞e 價siau kha ke，sou-i 外勞tui台灣收入kha koan e 人 (主要si chit-koa 教育kha koan e 專業人士)，理論上si beh u chia-toa e 影響，tansi han 外勞e 條件kha chiap-kin e 本土勞工，可能tioh-ai kap 外勞ti khang-khoe上lai keng-cheng。 外勞tui lan台灣本土e 勞工kam-u 影響，chit-ma ko u bou kang-koan e 意見。 Ti teng 年，goa u利用台灣官方e 原始資料choe gen-giu，發現外勞tui台灣e勞工chouk-tui u 影響，影響ma beh seh，tan-si chit-le 影響並 m-si chhoan-min e，siu 影響e 人主要si 基層e 勞工 (tai部分si中年kap 教育kha 低 e 男性) 。leng-goa，跟ku長期lai 新聞e 報導，外勞tui nan 台灣e原住民ma-si u chouk-toa e 影響，su chit-koa ti 都市失業e原住民不tioh不ai tng-khi in e 原鄉。
所以，外勞tui nan 台灣勞動市場e影響主要對象si 弱siok- chouk-kun。Chit-ma e bun-te si：外勞kap社會正義tau-te si u 什米關聯？ 道理chia kan-tan: 外勞ti in-e 母國si強siok-chouk-kun，lan soa 乎 in 來台灣增加本土弱siok-chouk-kun e負擔，本土弱siok-chouk-kun chit 部分ma si nan 台灣過去社會、政治kap經濟轉型au e hi-seng-chia，in 本身chouk boh 可能e-tang靠ka-ti e 條件lai改善本身ti社會kap經濟弱siok e 地位，sou-i in 需要政策lai 保護，che tioh si 社會正義e chit choing 表現。外勞 m-si beh tang用，tan-si beh tang增加本土總體e 社會成本，ui-tioh 台灣未來大環境e穩定kap發展，外勞i-teng愛來ka限制，beh-tang bo限量lai增加。

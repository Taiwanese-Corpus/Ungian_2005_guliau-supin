A仁小說集廣場
人喫米粉咱喝燒

林明輝
明仁兄欲出版伊的短篇小說集，坦白講：在我心肝內有淡薄仔怨妒，平平攏是台灣 囝仔，哪會人伊的台文寫落hiah siak-phah？Hiah 有土味？
和伊熟悉在短命的全民衛星電視，in 翁仔bou2 在節目中唱一寡台語歌，談一寡有 的無的。錄影了後，看伊一箍lok-song7-lok-song7,戴一頂打鳥帽仔，我著偎過去跟伊 開講；路尾手，在前衛出版社買伊寫的彼本「走找流浪的台灣」，相連續吟讀兩遍，讀 出強欲失落的蕃薯仔味。隔無外久，收著in 寄予我的「台文BONG 報」，誠作我每個月 真滋養的補品，便若看著，兩句仔真久m7 曾聽過的台語，著予我想起細漢住庄腳的歲月 ，免捲舌、免背冊，m7 過，耳甕仔內齊齊是有腹內、有來歷的人生哲理。
現此時，嘴喝「重視母語」，手chut8「台語文」的人儼若𠕇少，字典原仔一本一本 上市；不而過，寫法真多種，予人看迄花疤如貓，在早期的民主運動時代，站在台仔頂 用台語講迄嘴角全波的人，今仔攏在坐大位，連戽斗輝、Song3-phan3 in 之陣人著sa 咧當作揪票的工具，為啥麼無一個人重視？本底，若是欲編字典，應該是親像明國永樂 大典、清國康熙字典彼款作法，用整個國家的資源，給一寡民間有心的人士、學者兜兜 偎來，逐日給匯集有共識的用字，公佈在第二工的報紙，接受其他無參與的國民，若有復較好的意見，攏theng3 好提出來參詳。必然，係是一種大工事，欲取著攏相仝的意見 是阿婆仔生囝－－真拚！亦m7 過，之陣m7 作，等到每一個山頭翅股硬，孰ma7 m7 服孰 ；若我在想，這是目前上迫切需要作的工課。
明仁兄的台文小說寫落好抑bai2?M7 是我之種台文菜鳥仔會當在邊仔頭喝i-ou，相 信之本冊的出版，買返去厝的人，上起碼，汝趁著！趁啥麼？趁「一份真」和「一份疼」！當人跟人中間，戴一頂siau2 鬼仔殼，見著面連一句「喫飽未？」著講迄m7 情m7 願， 「真」和「疼」是漸漸烏有去矣！開幾仙錢爾爾，當然是趁著！
M7 者講，我有淡薄仔怨妒，係是伊的在朝，咱攏作伙來打拚！仰望早一日，明仁兄 若復出一本詩集，彼當陣，台灣免復流浪，台灣已經是一個充滿「真」和「疼」的獨立國家！
【Soah】

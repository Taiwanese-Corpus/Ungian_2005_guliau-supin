La5-gia5 kap蜘蛛（智慧講古之一)
		                                          田中國小 蕭平治

1 隻la5-gia5 tiam3-ti7 1間倉庫內面，四界keN絲掠蠓仔食，日子過了chiaN5快活，因為逐日都有真濟m7知死活e5蠓仔來chia集會唱歌。
有1工，la5-gia5食飽無代誌做，就看外口e5樹仔腳，hia有2、3隻蜘蛛ti7樹欉keN 蜘蛛網，等待hou5-sin5、蠓仔來著網，免麻煩免用氣力，kan-na tiam3樹仔頂等，就有thang食，實在hou7伊欣羨kah。
欣羨無效，緊來學步數khah有影，la5-gia5隨時徙腳，1步1步行出門口外，peh-chiuN7 樹仔頂，beh學蜘蛛keN網tng hou5-sin5、蠓仔，la5-gia5會曉吐絲be7曉keN八卦網，所以伊keN e5絲，long2無hou5-sin5、蠓仔著網。La5-gia5 1點鐘等過1點鐘，等到腹肚枵kah大腸告小腸，ui3透早等到日黃昏，連1隻細隻蠓仔都無踏腳到，等到天光日，不得已離開hit欉樹，想beh倒轉去hit間倉庫，chiaN5不幸，伊枵kah腳酸手軟行be7 tin2動，煞死ti7半路，實在真可憐。
無hit-lo7才調就m7-thang beh學別人e5樣，欣羨別人才能，不如家己拍拚，照家己e5生活方式去經營。


兒童文學三篇

去鼓山寺peh山
田中國小  蕭平治

禮拜日透早，阿爸chhoa7我kah阿母去鼓山寺peh山。
來到鼓山寺山腳，阿爸將車停hou7好勢，阮才開始一步一步 peh上山頂。 Peh山 e5 人真濟，有e5 人寬寬仔行，有 e5 人大步走，逐家攏 peh-kah 喘 phiN7-pheN7 ，我 kah阿母攏行真慢，害阿 爸沿路行沿路歇睏，實在誠歹勢。
Peh到山頂e5 時，有人teh歇睏，有人teh 拍太極拳做外丹功，嘛有人teh唱歌，逐個人攏真快樂。這個時陣，阿爸教我看山腳e5光景，伊用手比hou7我看：「彼條誠闊誠長e5溪仔叫做濁水溪，面頭前有看著火車teh走e5所在，著是火車站，咱兜著是toa3-ti7彼e5 附近，以外你有看著一大片青sim3-sim3 e5野外就是田園，實在有夠 sui2。」
我看著彼班火車誠細台，親像一尾蜈蚣ti7 土腳兜teh-so5,感覺誠心適。
時間無早，阿母一直催阮愛落山，阮只好半行半走，吹著涼涼e5 山風，一目nih仔就到山腳，ti7 車內我ka7 阿爸講：「後禮拜咱愛閣來哦！」

阮兜

阮兜toa3-ti7 田中鎮e5一個小庄頭，東旁是八卦山，山腳出產旺梨、芭a2、 龍眼，猶有荔枝、文旦及檨仔，攏真出名；西旁有一條溪仔，溪水濁濁，阿公講彼條溪仔叫做八堡圳，咱遮上有名e5 濁水米，就是食這條溪仔水大叢--e5。
阿爸是做穡人，每日透早著愛落田做工課，無論是播田、割稻、駛鐵牛、夯粟包，逐項伊攏嘛會曉。阿爸時常ka7阮講：「只要恁兄妹仔若認讀冊，我做工課m7 但做 be7 倦，而且愈做愈快樂！」有影，阮從來就m7-bat看著阿爸怨嘆吐大氣。
講著阮阿母，伊比阿爸閣卡無閑chhih-
chhih，逐日七早八早著愛起來煮飯，準備飯包送阮去學仔讀冊，了後著一直無閑東無閑西，等到暗時閣著洗衫，飼牛關雞鴨。阿母講，伊按呢扑拼嘛是為著一家大細e5平安及幸福。
阿公阿媽上清閒，兩人若神仙，四界去散步運動，及人交陪講笑詼，庄內e5叔孫弟兄攏呵咾 in 兩e5老大人誠好命，做人老實古意，得人尊敬。
講真--e5!上蓋好命應該是我及小妹，有父母hou7 阮讀冊ka7阮成， 閣有阿公阿媽ka7阮疼，陪阮chhit --tho5看電視，鼓勵阮認真讀冊做好囝。

高速公路頂

高速路！高速路！高速路頂誠心適：汽車排歸列，閣會走相 jiok !
細pang--e5 是轎車，大pang--e5 是拖車，貨櫃車； 猶有遊覽車，thou-lah-khuh，參 hit-lo  ouN7 -iN  ouN7 -iN e5 救護車，警察車。
高速路！高速路！高速路頂看光景： 遠遠看著 e5 是山 kap雲，上sui2  e5 時陣是日黃昏！ 近近有樹仔 kap田園，tui3 頭前來，ui3 後壁去，一陣閣一陣！
高速路！高速路！高速路頂著小心：駛車m7-thang 睏！ 縛好安全帶，m7-thang 燒酒 lim ， 祝福逐家歡喜出門， be7 塞車，一路平順。
禮拜日，阿爸駛車chhoa7 阮兄妹仔去台北chhit-tho5 。  這是我第一擺坐車上高速公路頂，感覺誠歡喜，出門進前， 阿爸就交帶我愛斟酌看，記hou7 好，m7-thang 胡白問，因為阿爸駛車愛專心。Ui3 交流道爬上高速路頂，我 kap小妹就恬恬欣賞車外e5 景緻： 遠遠看著--e5 是青青e5 山脈，山頂閣罩著親像綿仔花e5 白雲， phong3 -gia5-gia5 ，實在有影 sui2。車走過濁水溪了後，阮看著一片青 sim3-sim3 e5 田園，田園內有一陣白鴒鷥 ti-hia飛來飛去，可惜一目 nih仔就無看去--a3 ！ Chit時陣阮才感覺高速路邊 e5樹仔、田園 kap厝，攏一直teh 倒退 lu ，實在真心適，真趣味。
阿爸辦好代誌，隨時載阮倒轉，這時已經
接近黃昏，看著紅紅e5日頭，西旁 e5 天色，真正是滿天通紅，親像sui 姑娘仔抹粉點胭脂hi款，講有偌sui2 就有偌sui2!
 轉到厝內，拄好赴食暗頓，阿母問講：「有好chhit-tho5--bou5 ! 」小妹講：「足好爽，足歡喜--e5 ！人阿爸閣會飆車--neh?」
「m7-bat，就m7-thang胡白講！」我隨時ka7 小妹講清楚： 「高速公路直閣闊，路面平坦坦，逐家攏嘛駛誠緊，無！ beh 按怎叫做高速公路?  阿爸駛車ah8 無超速--a ！」 
 Chit 時阿母笑gi7-gi7 叫阮食飯，mai3 閣搬嘴花--a！
上歡喜?一工，就按呢過去！
禮拜日透早，阿爸chhoa7我kah母去鼓山寺peh山。
來到鼓山寺山腳，阿爸將車停hou7 好勢，阮才開始一步一步 peh 山頂。 Peh 山 e5 人真濟，有 e5 人寬寬仔行，有 e5 人大步走，逐家攏 peh -kah喘phiN7-pheN7 ，我kah阿母攏行真慢，害阿爸沿路行沿路歇睏，實在誠歹勢。
 Peh到山頂e5時，有人teh歇睏，有人teh拍太極拳做外丹功，嘛有人teh唱歌，逐個人攏真快樂。
這個時陣，阿爸教我看山腳e5 光景，伊用手比bih hou7我看：「彼條誠闊誠長e5溪仔叫做濁水溪，面頭前有看著火車teh走e5所在，著是火車站，咱兜著是toa3-ti7彼e5附近，以外你有看著一大片青sim3- sim3 e5野外就是田園，實在有夠sui2。」
我看著彼班火車誠細台，親像一尾蜈蚣ti7土腳兜teh-so5,感覺誠心適。
  時間無早，阿母一直催阮愛落山，阮只好半行半走，吹著涼涼e5 山風，一目nih仔就到山腳，ti7車內我ka7阿爸講：「後禮拜咱愛閣來哦！」

阮兜toa3-ti7田中鎮e5一個小庄頭，東旁是八卦山，山腳出產旺梨、芭la、龍眼，猶有荔枝、文旦及檨仔，攏真出名；西旁有一條溪仔，溪水濁濁，阿公講彼條溪仔叫做八堡圳，咱遮上有名e5 濁水米，就是食這條溪仔水大叢e。
       阿爸是做穡人，每日透早著愛落田做工課，無論是播田、割稻、駛鐵牛、夯粟包，逐項伊攏嘛會曉。阿爸時常ka7阮講：「只要恁兄妹仔若認真讀冊，我做工課m7但做 be7 倦，而且愈做愈快樂！」
有影，阮從來就m7-bat看著阿爸怨嘆吐大氣。
 講著阮阿母，伊比阿爸閣卡無閑chhih-chhih，逐日七早八早著愛起來煮飯，準備飯包送阮去學仔讀冊，了後著一直無閑東無閑西，等到暗時閣著洗衫，飼牛關雞鴨。阿母講，伊按呢扑拼嘛是為著一家大細e5平安及幸福。
阿公阿媽上清閒，兩人若神仙，四界去散步運動，及人交陪講笑詼，庄內e5叔孫弟兄攏呵咾 in 兩e5 老大人誠好命，做人老實古意，得人尊敬。
講真--I上蓋好命應該是我及小妹，有父母hou7阮讀冊ka7阮成， 閣有阿公阿媽ka7阮疼，陪阮chhit --tho5看電視，鼓勵阮認真讀冊做好囝。
 高速公路頂
高速路！高速路！高速路頂誠心適：汽車排歸列，閣會走相jiok !
細pang--e5是轎車，大pang--e5是拖車，貨櫃車；猶有遊覽車，thou-lah-khuh，參hit-lo ou7-i ou7 -i e5救護車，警察車。
高速路！高速路！高速路頂看光景： 遠遠看著e5 是山kap雲，上sui2 e5時陣是日黃昏！ 近近有樹仔kap田園，tui3頭前來，ui3後壁去，一陣閣一陣！
高速路！高速路！高速路頂著小心：駛車m7-thang睏！ 縛好安全帶，m7-thang燒酒lim，祝福逐家歡喜出門， be7 塞車，一路平順。
禮拜日，阿爸駛車chhoa7 阮兄妹仔去台北chhit-tho5。這是我第一擺坐車上高速公路頂，感覺誠歡喜，出門進前，阿爸就交帶我愛斟酌看，記hou7好，m7-thang胡白問，因為阿爸駛車愛專心。
ui3交流道爬上高速路頂，我kap小妹就恬恬欣賞車外e5景緻：遠遠看著--e5是青青e5山脈，山頂閣罩著親像綿仔花e5白雲，phong3-gia5-gia5 ，實在有影sui2。車走過濁水溪了後，阮看著一片青sim3 - sim3  e5田園，田園內有一陣白鴒鷥ti-hia飛來飛去，可惜一目nih仔就無看去--a3 ！ chit時陣阮才感覺高速路邊e5樹仔、田園kap厝，攏一直teh倒退lu，實在真心適，真趣味。
阿爸辦好代誌，隨時載阮倒轉，這時已經接近黃昏，看著紅紅e5日頭，西旁e5天色，真正是滿天通紅，親像sui姑娘仔抹粉點胭脂hit款，講有偌sui2就有偌sui2!
轉到厝內，拄好赴食暗頓，阿母問講：「有好chhit-tho5--bou5 !」小妹講：「足好爽，足歡喜--e5!人阿爸閣會飆車--neh?」
「m7-bat，就m7-thang胡白講！」我隨時ka7小妹講清楚：「高速公路直閣闊，路面平坦坦，逐家攏嘛駛誠緊，無！Beh按怎叫做高速公路? 阿爸駛車無超速--a！」 
 Chit時阿母笑gi7-gi7叫阮食飯，m閣搬嘴花--a！
上歡喜e5一工，就按呢過去！



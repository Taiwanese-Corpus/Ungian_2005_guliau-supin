秋季旅行

張惠娥
十一月二十二，學校舉辦秋季旅行，iau2 -be7 出發晉前，我kap gin2-a2 kang7 款，歡喜gah睏be7 去，我想，可能是因為細漢e5 時，就罕得去外口chhit-tho5 e5關係，所以到 taN 若講著chhit-tho5，就感覺真歡喜。Cha -hng ka7 學生gin2-a2講m7-thang chah siuN che7 食e5 mih8 -kiaN7 ，結果今a2 日iau2 是chah gah 一大堆。
出發了後，iau2-be7 到第一站----石崗水壩，就有人liah8 兔a2 ，吐gah 軟sio5-sio5 ，khah 緊theh8  『綠油精』ka7 i抹鬢邊 ，koh 坐tiam3  i身邊，陪i開講分散i e5 注意力。石崗水壩e5 風景算講be7-bai2 ，可惜gin2-a2 be7 hiau2 欣賞，long2 講無siaN2 -mih 好sng2 。第二站是苗栗e5 火炎山，che是一個遊樂區，有真che7 好sng2 e5遊樂器材，看gin2-a2 sng2 gah 嘴笑目笑，ka -ki7 ma7 真想beh 落去 chhit-tho5 --一下，m7- koh  為著照顧gin2-a2 ，顧gin2-a2 e5 安全，實在be7 放心，只好si3 -koe3 觀察gin2-a2 e5 去處。
第三站是大甲e5 鐵砧山，司機先生載goan2 到山頂，看著山kha美麗e5景色，心情隨時開朗--起來 ，頭tu2 -a2 hia- e5 愛睏神long2 飛了了，goan2 ui3山頂行落山kha，無議誤去hou7 goan2 發現一口井，原來是鄭成功e5「劍井」，tak8-e5 long2 圍oa2 來看井內e5 水，清koh 涼，真希奇。
第四站來 到台中港，賣海產--e5 真che7 ，有燒酒螺、魷魚絲、烘燒魚….芳kong3-kong3，hou7 人流嘴noa7 ，可惜chhoa7學生chhit-tho5，無方便落來買，只好看人食。聽講ti7 chia 買海產有khah siok8 ，m7知真--e5 iah 是假--e5 ，m7-koh  主任in tak8 -e5 long2 買gah 大包細包，看--來可能有khah siok8 e5 款。時間過了chiaN5 緊，目一下nih ，四點外--a，吩咐tak8-e5 趕緊上車，beh tng2 來大湖社區，學生gin2-a2 long2 sng2 gah 真歡喜，希望後一pai2  e5旅行khah 緊來。我做老師--e5 ，上ng3 望--e5 是chhoa7 學生chhit-tho5，會tang3 「歡歡喜喜出門，平平安安tng2 --來！」an2-ni就好--a。P.S.：感覺講師e5 耐心kap愛心真大，無siaN2 -mih thang 好嫌--e5 。


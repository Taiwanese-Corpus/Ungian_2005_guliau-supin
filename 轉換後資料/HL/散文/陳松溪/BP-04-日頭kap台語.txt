日頭kap台語
陳松溪
勤岸兄平安：
因為PC故障，真久無上網路，chit-ma2 teh 用--e5 是舊e5 PC，新--e5 iau2-koh 無法tou7 修理好勢。
是an2-choaN2 將「日頭落」比喻做「台語」？台語e5 sui2 可比日頭落e5 sui2,koh 再講，台語hou7 國民黨壓制kah kiong7-beh 無--去，kiam2 無親像日頭落kang7 款，sui2 bong2 sui2,漸漸beh 無--去hit 樣。
總--是日頭永遠boe7無--去，台語ma7 永遠boe7 無--去。Ti7 chit-ma2 iau2-boe7 獨立e5 時刻比喻做日頭落，若建國獨立e5 時，lan2 tioh8 來看日出ma7 寶惜日頭落e5 sui2,到時台語e5 sui2就親像日出kang7 款，發揚光大，通行全世界。
Ng3 望tak8-e5 lou2-lat8、奮發，thang 早日看著日頭出。
祝tak8-e5 平安。

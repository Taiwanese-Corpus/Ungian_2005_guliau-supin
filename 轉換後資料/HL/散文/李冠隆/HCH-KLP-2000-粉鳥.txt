粉鳥                     洛衫磯台文學校成人班學員       
李冠隆
下班，車駛到 Las Tunas Dr. kap  San Gabriel Blvd. e5十字路口，看tioh8一群粉鳥ti7天頂飛，飛來飛去e5景緻，kap ti7台灣仝款，只不過，chia無亭仔腳，giah8竹篙teh  拽( iat)，指揮粉鳥，chia e5粉鳥無人飼。
Chia e5粉鳥無人飼，真自由，而且有所在歇，親像咱ti7美國toa3,真自由，真爽快，而且ma7有厝內e5人kap你toa3做伙，m7-koh阮也是真向望e7-tang3 看tioh8有人giah8竹篙，teh 指揮粉鳥，飛轉去厝內kap ti7台灣仝款。       然後，我向望有人giah8竹篙，ka7我iat,hou7我e7-tang3 飛轉去，飛轉去台灣----我e5故鄉。


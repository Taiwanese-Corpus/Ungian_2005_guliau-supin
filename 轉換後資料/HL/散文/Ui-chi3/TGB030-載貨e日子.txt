載貨e5日子
Ui-chi3

載貨e5日子有夠好過, 1工2~3 choa7就過--a, 做一般基層勞動者e5日子就是an2-ne過.

有e5人an2-ne就滿足--a, 像goan2小弟e5朋友, 日--時做khang-khoe3, 暗時phah Game, seh8夜市.

Ti7 in頭殼內無siaN2-mih意識型態, ma7無理想ham7希望, che是讀冊人teh Care--e5, 讀冊人會想存在e5意義, 勞動者m7免想che, ma7想be7到hia, 生活就是生活, kam2有hiah che7大道理? 到尾--a2, 生存kan-taN是動物本能e5表現. 人, 無應該是an2-ne nia7-tiaN7.

讀冊人想了siuN che7 soah超現實, 有e5問題ti7冊頂面有, ti7現實社會--nih無, 人, m7免hiah gia5-ke5, 無tai7-chi3 chhoe7 tai7-chi3做.

Lan2 beh chiaN5做toh 1款Style e5人? 社會--nih這2款人分kah chiok清楚, 若無愛--e5, beh an2-choaN2?

Lan2, beh an2-choaN2 khah會tang3 mai3 hou7主流社會ka7 lan2改變?

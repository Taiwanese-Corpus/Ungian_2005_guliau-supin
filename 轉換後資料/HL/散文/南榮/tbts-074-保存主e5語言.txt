

保存主e5語言
Sandro Contenta原作  南榮節譯

若是耶穌基督ti7最近e5任何時間倒轉來這個小鎮，伊講e5話be7 hou7人聽無。
Maaloula 是敘利亞到這陣猶teh講2000年前耶穌傳福音所使用e5語言e5三個社區之一。伊若是用Aramaic(阿拉姆)語來問toa3 ti7 hia e5人鋛好無？(ehkh chohb)，抑是唸“咱e5父 (Our Father)” (Oh-Bokh) ，伊會親像是鋛家己e5人仝款受著歡迎。
「當我講Aramaic語e5時，我感覺kap耶穌加真接近。」65歲e5 Takla Fadel按呢講，伊講伊要求伊e5九個囝仔kap 15個孫仔攏著ai3會曉講這個語言。
M7-koh Fadel e5家庭是一個例外。阿拉伯語漸漸teh取代Aramaic語變做日常使用e5語言。Hia e5住民擔心這個語言e5消失可能只有時間e5問題。 
「我真煩惱這個語言緊慢會無去，除了阮得著政府e5協助來做保存e5工作。」62歲e5退休e5英語kap阿拉伯語e5教師George Rizkallah講。
Ti7 Maaloula這個語言m7 bat用文字寫落來，是靠口講e5方式由父母傳hou7囝兒留傳落來。
M7-koh這條鏈仔toh beh拍斷去ah。
過去30外年來，因為道路kap高速公路e5建設，ka7這個小鎮連接去西南旁50公里外e5首都Damascus。因為kap外面孤立、隔離e5關係，hou7這個語言保存落來e5因素已經無去ah。
Maaloula是一個大部份人是基督徒e5城鎮。這個城鎮是起ti7 Qalamoun山嶺齒形e5懸崖(hian5-gai5)頂。Chia e5住民e5信仰會tang3 tui3畫ti7絕壁頂e5大十字架表現出來。
Ti7懸崖e5上頂面，有一間公元313到325年中間用石頭起e5 St. Sergius教堂。Hia e5禮品店有teh賣Aramaic語講e5祈禱文e5錄音帶。
有真che7住民離開Maaloula去首都工作、讀冊，所以漸漸to7無講Aramaic語，顛倒是講敘利亞e5官方語言阿拉伯語，he也是ti7學校所教e5語言。
Rizkallah ti7 Damascus一間學校教冊25冬。雖然伊對Aramaic語有真大e5熱情，m7-koh也無法度hou7伊ti7 Damascus大漢e5囝仔會tang3講真順e5 Aramaic語。「鋛差不多攏聽有，m7-koh be7 tang3親像我按呢講hiah-nih好。」伊講。
Aramaic是kap希伯來語有關係e5一種語言。伊e5來源是Aramenes人，鋛ti7公元前2000年去到敘利亞定居。到公元前第七世紀，Aramaic語變做是中東地區上主要e5語言。
亞述(Assyrian)，巴比倫(Babylonian)kap波斯(Persian)帝國攏使用Aramaic語。聖經有一部份是用Aramaic語寫e5。猶太教e5大法典Talmud大部份也是用Aramaic語寫e5。
耶穌kap伊e5學生用Aramaic語kap鋛e5土話，西Aramaic語，傳教。這個土話ti7 Maaloula也有流傳落來。
公元第七世紀，回教e5影響力愈來愈大，致到這個語言慢慢去hou7阿拉伯語取替。今仔日，伊e5土話猶有ti7伊拉克、敘利亞、土耳其、伊朗這幾個國家e5小社區繼續teh講。
這個語言可能會消失無去，m7-koh一寡學者相信伊e5影響會繼續ti7 leh。
有一陣美國kap以色列e5學者當teh計劃beh編輯第一本ka7 Aramaic語kap伊e5土話攏包含做伙e5字典。 
St. Takla希臘正教女修道院e5院長Belajia Sayaf按呢講：「阮一定ai3 chhoe7一個辦法來保存這個語言，因為伊直接kap耶穌有關聯。」

(本文「Preserving the Lord’s language 」原刊ti7 2000年2月1日e5多倫多星報)


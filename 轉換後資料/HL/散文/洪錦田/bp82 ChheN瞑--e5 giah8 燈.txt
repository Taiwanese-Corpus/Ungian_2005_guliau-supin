∮Bong2 pho3-tau7
ChheN瞑--e5 giah8 燈
洪錦田
有1個chheN瞑--e5,暗時a2 kian3-pai2 beh 出門，long2 e7 giah8 1-pha 燈teh 行。有人好玄to7 ka7 問講：「Ah 你都日時a2、暗時a2 long2 ma7 看無，thai3 tioh8 koh giah8 1-pha 燈--leh？」 I ka7 應講：「Lin2 teh 感覺怪奇是--無？我暗時a2 giah8 燈chhio7 路，he m7 是我beh 看--e5,是beh hou7 目金e5 人看--e5。In ti7 hng7-hng7 e5 所在to7 e7-tang3 看著光na3-na3 e5 燈火，an2-ne-seN to7 be7 ka7 我long3--著-a，連駛車kap 騎車--e5,ma7 e7 閃tui3 邊--a2 去，lin2 想，an2-ne 有好勢--無？」
眾人1聽，ma7 感覺真妥當，to7 an2-ne 1個傳過1個，一時的所有chheN瞑--e5 long2 toe3 leh 做，in hit 個庄頭iah8 好行kah 無tai7 無chi3。
Ah m7-koh 有1-pai2,路中ng 有2個chheN瞑soah ti7 leh 相嚷，罵e5 話句是粗koh 搖lou2,1個罵講：「你怎樣e7 long3 著我？你無看見chit枝燈火是--無？」另外1個chheN瞑ma7 說講：「Aih…aih，講話khah cham7-chat--leh-houhN！你teh 講siaN2-hoe3--a？你又koh 是an2-choaN2 teh 行路--leh？我giah8 kah chit pha 比你e5 頭khah 大--leh，你是目chiu chheN瞑是--無？Ka7 我long3 kah khong7-kha-khiau3!」
2個toa3 hia poaN5 be7 煞，hoe7 be7 tit8,尾手--a2 愈嚷愈大聲，續--落soah giu2-giu2-lak8-lak8,e 來chhia 去，kui-khi3--a-m7,用起kha 動手--e5 解決khah che3 離，to7 an2-ne，2個ian2-ian2 做kui 球--louh。Hit 時chun7,to7 有過路人去ka7 做公親。Hit 個人先ka7 in 2個poe2--開，koh來 chiah ka7 in poe2-hoe7,說講sio-long3 e5 2頭long2 是chheN瞑--e5,in 雙人手giah8 e5 燈火早to7 hoa--去-a。
「Long3--著to7 long3--著-a，lin2 雙方long2 有m7-tioh8,平平a2 long2 是chheN瞑--e5,m7 tioh8-ai3 互相。TaN，過了身、煞了tai7,免koh kheng5 究hiah che7,tak8-e5 手at--1-下，今a2 日hou7 我1個薄面，tak8-e5 to7 an2-ne 煞--去，若無，beh hoe7 到 tang 時neh？Lin2 講tioh8--無？」
Chit 2個chheN瞑--e5 都也理解理解，聽hit 個過路人做公親koh 不止a2 有gau5,to7 同齊應聲講：「你講an2-ne 有iaN2 有理，好--lah！今a2 日e5 tai7-chi3 to7 an2-ne 煞--lah！算講goan2 khah 衰--著，long3 無討--e5,long3 無討--e5……」
1場誤會隨e-e 雜雜e5 聲，to7 an2-ne 來煞鼓--a。

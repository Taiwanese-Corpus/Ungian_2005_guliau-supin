釘khiau--去-a
洪錦田
Lau2-tau5 e5「Kap-choh-sai」牽1個半桶sai--e5，chham i 學功夫。In chit 個半桶水a2，大舌koh 興thih8，m7-taN7 an2-ne，目色鈍koh lioh8-a2 thoah-thang liouh。
有1 tau2，Kap-choh-sai chhoa7 i 去chhiaN5格1間新娘房。幼路項m7 敢hou7 半桶水--e5 做，kan-taN ka7 講若有tai7-chi3 chiah ka7 hoah--1-聲。無joa7 久，厝主娘--a2 來巡khang-khoe3 cham7，tng 厝主娘--a2 踏oa2 來sai--e5 chia，無tiuN-ti5 聽見隔piah間大hoah 1聲：「害--a-lah！」續--落koh hiu 講：「Sai--e5-a！Sai--e5-a！釘a2 釘chhu--去-a，釘thuh8--去-a，taN，e7 要緊--be7？」
厝主娘--a2 tu2 ti7 邊--a2，Kap-choh-sai 老步tiaN7，隨ka7 tng2 話錦，說講：「恭喜--你-ou，新娘iau2-boe7 娶入門，to7 隨出丁--a！兄弟，be7 要緊！Koh cho3你做--lah！Khah細膩--leh-ou！」
厝主娘--a2 聽了，心肝底chiaN5 歡喜，to7 chiaN5 ka7 o-lo2 sai--e5 gau5 講話，sit頭連巡ma7 無beh ka7 巡，to7 翻頭beh 行--出-去。
無tiuN-ti5 又koh 聽見大哀1聲：「慘--a-lah！Sai--e5-a，釘khiau--去-a-lah，beh an2-
choaN2？」厝主娘to iau2-boe7 行開kha--leh，i 又koh hoah kah m7-chiaN5 聲調。Kap-choh-sai 心肝頭1陣kiu3 oa2--來，暗hoah 1聲：「我苦--a，丁khiau--去，我ma7 無解--a！M7-chiaN5 gin2-a2--leh，怪你ka-ti7 kau7 話……」To7 對厝主娘--a2 苦笑--1-下，表情chiaN5 phaiN2-se3 koh 無奈。
Ah 厝主娘--a2 氣1下面a2 kui 個liap oa2--來，人mai2--leh，to7氣chhoah-chhoah cho3 i 行--出-去。



圍爐
林愛真
佇過年盈方e5辭年聚食叫做「圍爐」。桌腳囥一個烘爐，爐e5四周，囥幾個也銀角，圍爐無分查甫查某，ah8是佇他鄉e5人，道趕緊轉厝團圓。
圍爐e5風俗應tauh8 tauh8 仔食。每一種菜，攏有下箸食是為吉利。圍爐席上e5菜餚，有長年菜，取意長壽；韭菜取久e5音，魚丸、肉丸取意三元，道是團圓e5意思；菜頭音彩頭，即有好彩頭e5意思；全雞此雞、家仝音，道講「食雞起家」，攏是吉祥食物。Koh多食油炸e5食物，按呢用炸e5,若親像家運興旺。若是食蚶，蚶台語肥e5意思，按呢取意發財發福，而且食後e5蚶仔殼囥置眠床腳為吉兆。長年菜(亦是長壽菜)是先頭後尾，無橫食，無咬斷而食之，表示對父母祝壽。抑是圍爐所用e5青菜，嘛未使得用刀切幼，攏以原形煮食。
圍爐如果有家人出外，趕未轉來e5時，閣會空出一席，給人e5舊衫囥置位上，表示家人懷念e5意思。
「圍爐」後，長輩用過年錢分賞婦女幼囝為吉兆。俗稱「分過年錢」。古早過年錢是用紅線穿錢百枚，取長命百歲之義，今雖改用銅錢，其實仝款。分過年錢後，闔家圍坐爐邊，談笑歡娛，通宵不眠，以待元旦天明，這叫做「守歲」。彼暝家中電火攏光。俗以「守歲」會使得互父母長壽，有時「守歲」或稱「長壽夜」。
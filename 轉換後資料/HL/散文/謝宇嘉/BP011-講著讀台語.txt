講著讀台語

謝宇嘉
Ui3出世到chit -ma2 ，學--過e5語言ma7 chiah幾種a2 na7-tiaN7  。細漢時，a-pa a母教我講台語，去學a2 讀冊，老師教我讀北京語，下課了後學生gin2 -a2 long2 ma7 用台灣話開講。一直到gah進入初中高中iah 是大學e5 時，又koh 學著另外一種語言----英語，m7-koh ti7學校內，同學間講話iau2 是用台語，che到底是siaN2 原因 ？
今年tu2-chiah ui3學院出業tng2 來母校教冊，聽講學校內有舉辦台語教學e5進修，就想參加看mai7--leh，聽看別人對台語e5 看法，ma7 會tang3 學羅馬字e5拼音。對台語了解無che7 ，ng3 望ti7 蕭老師e5 指導下會有khah che7  進步。講著台語，講是會曉講，m7-koh若講著讀台語，實在無siaN2 -mih 研究，平常時講話iah 是唱台語歌，只好an3 北京語來翻譯--lou。自從學羅馬字了後，chiah 知應用羅馬音標會tang3 標出台灣話，實在真方便koh 真好用。今a2 日起，一定認真學羅馬字，認真學台語，ma7 希望將來會tang3 教我e5 學生。

我愛讀台語
張淑柑

我愛讀台語，因為台語教咱真che7道理，親像「坐乎正，得人疼」是在咧教咱愛注意姿勢，「人食喙𡧛，魚食流水」──是在咧教咱做人愛有禮貌，「食一歲，學一歲」、「一枝草，一點露」是在咧教咱做人只要認真、拍拚，一定會有出脫！
我愛讀台語，因為我的阿公阿媽聽著會笑微微，閣會chhoa7我去買𣿅蕌物。逐工佮我有講有笑真趣味，嘛會甲ka7 in 寶貴的經驗傳乎我，乎我加bat真che7課本無教到的道理！有當時仔 in 閣會教我唱歌詩，親像點仔膠、丟丟銅仔、白鴒鷥．．．，「一鼠賊仔名，哎喲！二牛駛犁仔兄．．．」我那唱那記，輕輕鬆鬆就ka7十二生肖念透透，一點仔都袂跳針！大家看嘛！台語是毋是好sng2閣好用咧！
會記得有一擺我在學校佮同學冤家，阿母就教我講「人若大聲，咱就細聲，人若細聲，咱就惦惦仔聽」，我隨ka7這句話記在心肝底，想袂到好話一句三分軟，乎我逐工攏歡歡喜喜過日子！朋友嘛交kah滿滿是！
俗語講──「言是隨身寶，財是國家珍」，台語𡧛閣優雅，講話的時陣就親像咧唱歌，那講那唱朋友嘛那che7,日子愈過愈趣味，親誠五十嘛愈疼我，所以我愈來愈愛讀台語，一工比一工閣較愛講台語，嘛希望台語一冬比一冬閣較進步！ 
我的演講到chia，祝逐家　日日平安 事事順利福氣來。



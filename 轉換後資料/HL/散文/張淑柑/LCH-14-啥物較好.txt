

啥物較好
張淑柑  

俗語講得好「水溝無清會生蠓蟲，人佮人若有代誌無溝通會害死人」，確實有影，即嘛的社會三不五時就會當聽者自殺、情殺、兄弟相䊵，連父囝抑是翁某嘛攏有相殘的代誌。是為啥物會按呢？講起來干那一項代誌做無好，彼就是──“互相溝通”。無的確干那因為一句話聽重疊爾爾，遂引起一件互人聽著會“雞母皮落歸土腳”的轟動社會、震撼人心肝的上大新聞，這敢有價值？有當時仔阮囝會問我：「為啥物鋛攏毋驚看著血，彼濟血流到歸四界，足恐怖的呢！」我遂毋知影欲按怎給應才好，過一睏仔，等我給家己的心掠互定，才慢慢仔給伊講：「彼款人已經無血無目屎，假若失去理性仝款，也有可能是自細漢無父母痛疼，毋知影愛是啥物？情是啥物？才會一日一日潦落去，到尾仔伊連家己是誰攏毋知影，那會知影「倫理」佮「親情」。
這是台灣社會進步siuN 緊，台灣文化佮教育無toe3 咧進步的上大代價。恁逐工有父母疼惜，連暗時仔做功課也有人陪，實在有夠幸福，愛好好仔珍惜，毋通毋知好歹，閣嫌媽媽管東管西，嫌爸爸無逐禮拜𤤳恁出去𣿅蕌啊！知否？
看著鋛兩個一直tim3 頭，我的心肝頭嘛感覺足燒熱、足溫暖的。「飼囝才知父母恩」，做父母的毋但愛好好將囝兒飼大漢，嘛愛好好仔將鋛教育，愛教鋛做人做事的真濟本領，後擺大漢出社會才會人人謳咾。
ng3 望這一代tiam7 佇台灣的做父母的人，佇這呢仔緊張，競爭的工商業社會中，有當時仔停一下仔腳步，小寡仔想一下，「拍拚賺較濟錢較好，抑是有好子弟較好」？
思想起
        華語原著：東方白, 台語翻譯：林俊育

墮胎： 三個月e5胎兒kam2算是人？墮胎kam2算是thai5人？......Chiah-e5大家平時teh爭論e5問題，一旦地球人口爆炸，大家失業，能源缺乏，環境污染......就不再是問題lah。
最大貢獻： 二十一世紀每人對人類e5最大貢獻應該是──無ai3 koh製造「人」！
兩色： 經濟衰退e5時，辦公室指chhun兩種面色──hiah-e5被迫提早退休e5人是「蒼白色」，a2 hiah-e5在職卻提心吊膽隨時會被辭職e5人是「鐵青色」。
偏激： 人生有愛有恨，有sui2有bai2。如果干單寫恨kap bai2是偏激，an2-ne干單寫愛kap sui2 ma7仝款是偏激。結論：文章m7寫就soah去， 若boeh寫就ai3共描「愛」kap「恨」，ma7 ai3 「sui2」kap「bai2」並寫，才公平，才周全。
兩位主人： 啥人講人是天賦e5「自由人」？咱根本是被剝奪自由e5「奴隸人」。因為咱終極一生，無時無刻long2 teh服事兩位主人──「食慾」kap「性慾」。
啥人敢koh講咱是「自由人」。
死囚e5故事： 死囚故事有下底兩則：
1) 一個死囚hou7人上吊以前，一個警察將劊(koe3)仔手攔擋，走到戴烏罩e5死囚面前，腑(aN3)頭對伊講：「Tioh houNh,你猶有一張超速罰單猶未付，koh有一張停字無停e5罰款無付，另外一張停車過時e5罰款無付......」
2) 一個死囚被押送去刑場e5途中，對伊身邊e5衛兵講：「薰lah!薰lah!兄弟，hou7我一支薰！」
「請mai3食薰，食薰對肺部有害，容易致使肺癌......」陪刑e5神父攔道關心講。
遺書： 若想boeh知你e5親人對你e5觀感，去看伊ti7遺書內底留hou7你joa7濟財產就一目了然。
(摘自 台灣文學評論 創刊號)


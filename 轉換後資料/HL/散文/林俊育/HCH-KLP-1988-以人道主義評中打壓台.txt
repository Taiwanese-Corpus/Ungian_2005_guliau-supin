以人道主義評論中國橫霸打壓台灣參與WHO
						          華語原著：蔡坤喜, 台譯：Lim5 Chun3-iok8
今年五月19日，當台灣第七pai2被拒絕成做WHO e5觀察員e5時，對真濟人來講，這是台灣政治外交再度被中國打壓e5一項挫敗；但tui3我來講，WHO 為tioh8保護伊家己e5政治利益，枉顧其以人道立場所創立chit-e5全球性衛生組織e5基本章程、宗旨kap意義，由在政治干預致使人道精神ti7組織中沈淪，hou7身為醫學界一份子e5我感覺見笑、痛心kap擔心。
Ti7 WHO e5章程中，開宗明義按呢指出：無論種族、宗教、政治理念或經濟社會之別，享有普及性kap高水準e5健康衛生待遇，是所有人類e5基本人權之一。接續koh講：全人類e5健康則是達到和平安全e5基本條件，並且需要個人kap團體組織e5全面性合作，對無仝國家kap區域ti7健康衛生以及疾病e5控制，尤其是傳染性疾病方面e5無均衡發展，將是人類共同e5大敵。
今仔日e5世界，人kap人之間e5距離的確toe3-tioh8全球化e5影響，koh-khah接近而且息息相關。 親像物理學頂面所指e5蝴蝶效應，人類之間e5互動環環相扣，往往有牽一髮而動全身一般e5敏感。熱phut-phut e5貿易活動kap頻繁e5全球性人口流動，人類除了交換物資、知識、文化kap感情以外，亦會交換疾病。比如chit-pai2高度全球傳染性e5 SARS是一個真好e5例，伊突顯出「疾病無界限kap分界」e5寫照。
可能有真濟人對台灣人民不計多次挫敗，其加入WHO e5強烈意願無減反增，感覺不解。其實理由相當單純，ka2-na2「疾病無分界」e5理念kap幾年前Nobel和平獎得主提倡e5「無國界醫生」之人道理念：「救人無國界」。Ti7全球六十外億人口中，台灣有二千外萬人，無論濟少long2是全球e5一份子；身為人類一份子e5台灣人民，干單beh盡其地球村e5一份子，於公於私long2為促進世界和諧kap公共衛生盡一份心力。如果台灣e7-tang3成做WHO e5一員，的確可以koh-khah豐富台灣醫學kap公共健康e5知識，koh再提供台灣人民khah高水準e5醫藥保健福利；但對 WHO來講，台灣醫學專業kap台灣人民ti7專業知識對消除貧窮有領導性電腦及生化科技方面e5經驗，亦e7-tang3為WHO kap全球帶來koh-khah大e5利益kap價值。
以WTO(世界貿易組織)為例，台灣雖然細kah na2雀鳥仔，但ti7全球貿易e5貢獻上有實質性貿易大國e5影響力，尤其ti7科技kap生化方面。因此，na2親像世界創始之理念，khia7 ti7貿易kap經濟e5觀點上，為tioh8追求全球貿易e5成熟化，剃除傳統性政治壓力e5狹chiN思考模式，hou7台灣人民貢獻所會曉e5,進一步提昇加速全球經濟，尤其是科技方面e5發展，將是全人類之福。
因此，阮十分不解，台灣e7-tang3加入WTO做正式會員，但為何無法度加入WHO,連觀察會員e5資格to被中國無情無理打壓？顯然中國無法度輕視ma7 無法度搖動台灣e5經濟實力，唯一做會夠e5就是橫霸打壓台灣加入其他國際組織e5空間，甚至忽視所有台灣人民e5生命健康kap安全，實在令人痛心疾首！
全球化已經是不可避免e5世界驅勢，而未來e5世界演變是一個無法度預測e5未知數，其對人類e5挑戰超過咱所想像e5。未來e5世界將是無個人、區域或單純e5國kap國之間e5問題及衝突，而只有全球人類long2直接或間接影響e5問題及衝突，na2親像北京e5一場無心蝶舞，可能造成美國中西部e5龍捲風成形，無人thang置身事外。因此，ti7人類利益互相分享或衝突e5時，人道主義將是未來人類社會共存e5根本維繫kap主要動力。
Chit-pai2 SARS e5問題，對WHO kap全體人類來講，無疑是一個當頭一棒。這突顯出全球當今醫學衛生思考kap運作模式e5脆弱kap缺失，超過咱所願意承認e5,同時ma7突顯出人道主義e5淪陷，由在政治壓力kap利益凌駕人命kap人道精神，企圖以政治力來解決人類e5醫學問題，的確是非常偏差而且荒謬e5。
Ti7-chia, 我以身為全球醫學衛生界e5一份子，強烈呼籲WHO會員國：回歸WHO創始精神──重視人道主義，以這做根本kap出發點，重新思考組織e5角色定位kap包容性，hou7人道kap人權做基本動力，mai3淪為少數會員國e5政治傀儡而枉顧人民生命，hou7二千三百外萬人口e5台灣e7-tang3加入WHO,並得tioh8平等公正e5人道對待；同時我堅信，台灣也一定會對WHO kap全人類有所貢獻！(作者為運動傷害專科e5開業醫生、新英格蘭大波士頓台灣商會會長、1996年膺選美國醫科名人錄)

謹慎所行  
 
三國冊記一cham7關雲長保護in 2個兄嫂beh合曹操上京去，ti7路裡曹操tiau5故意用一間房hou7 in 三人住，意思是beh 紛亂in 君臣e5禮數。總是關雲長做伊點蠟燭出來厝外看冊到天光，攏無小可厭懶e5面色。曹操看見an2-ne，那koh較敬重伊。 關雲長e5所做算是君子e5所行四正功明；攏無故意裝做。看三國冊e5人攏講伊是愛故意做君子e5名聲，才an2-ne來閃避嫌疑，若是在關雲長e5意思就無an2-ne講，因為關雲長所顧就是劉備e5面上，佮in 兄嫂e5德行，眾人e5濫糝講著m7著伊攏無掛意。 照an2-ne ka7伊想，咱教會內e5會友若會照伊e5法度來行，有君子e5腳步kiam2 m7是真好mah？見若有嫌疑e5所在，親像酒樓、戲園、花街柳巷、kiau2場，這攏mthang7去，m7 kan-ta保全家己e5名聲，就咱e5主佮教會e5名聲koh較要緊著保全聖經有講：「行所著行，有親像日時，莫得酒醉來放蕩；莫得好色，行邪e5事誌，莫得相爭，受氣，怨妒。」(羅馬 13：13)(翻譯)                     
  (台南教會報第367卷，1915年10月)

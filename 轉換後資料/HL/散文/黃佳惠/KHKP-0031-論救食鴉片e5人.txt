
 
論救食鴉片e5人
 (這篇是San先生對新聞翻譯=e5 )
內省公會e5監督，有到山西省，講tu2著本地e5兄弟家己了錢，設改鴉片局。伊到某城，看見有8、90拜上帝，攏是對這個改鴉片局得著救。
有一個本地牧師家己出錢，總當改鴉片局e5責成。這個牧師e5心真好，已經設一個局ti7某所在，koh愛計謀設一所在。逐早起禮拜e5時，一日過一日，常常將這個代誌祈禱。到尾伊e5婦人人ka7伊講：「你啥事常常因為這所在祈禱，啥事m7去設，親像別所在一樣？」應講：「我e5錢攏了，無別項錢thang 做這個路用，著聽候上帝賞賜。」婦人人講：「HouN7！著用偌濟才會設？」講：「HaiN7！若beh設著有2、30千錢才會。」婦人人聽見就去，無koh講甚mih。第2早起，這個牧師猶原因為這個代誌祈禱明白，伊e5婦人人就近伊，koaN7一個手巾toe2物，ka7伊講：「這內面有我e5手環、耳鉤、簪仔、手飾，去賣所得著e5銀比你所欠--e5 iau2較濟，an2-ni thang 開這個改鴉片局，我免用chiah e5物。」
Hit個牧師ka7監督講：「我無話thang ka7 li2講這個代誌，m7知thang 開這間改鴉片局做第一歡喜，抑是得著婦人人會克己待人做koh較歡喜。」
監督講：「我禮拜日去伊e5厝，不止有平安，自然有kap伊講話，我就ka7伊講：『你放sak chiah e5手飾，kiam2無苦mah？』因為我知中國e5婦人人，親像東勢  chiah e5國 e5婦人人，也攏是重這號物，掠妝飾做要緊。」今這個先生娘盡平安，就看伊e5面，雖然be7講話，我已經知伊beh講甚mih話。
伊應講：「無，我chin7歡喜，我已經得著主耶穌做好額，我kiam2無hou7人知足。」
監督講：「HaiN7！朋友--ah，我oh-tit thang ka7 lin2講，我歡喜到流目屎。已經20年久，有替山西及隔壁省祈禱，若是雖罔be7 bat到hia，今頭一擺到這te3,我tu2著人為著主e5名受大艱苦，有e5失落伊e5名，有e5 hou7官府顯明凌辱伊，有e5失落家業，有一人hou7伊e5某離開伊，因為m7 ai3 kap拜上帝e5人相kap企起。我到別省tu2著別人受重試煉，有一人hou7人割伊e5耳仔，差不多險死，受殘忍e5扑，koh有另外e5凌辱，這號人iau2-ku2歡喜屬主。in有安心進步道德，播揚基督e5福音。HaiN7！我e5心感恩，真愛朋友lin2會tit thang 聽--見我所聽見，十份一份e5干證。koh看見hiah e5人 e5面光光歡喜，若會看見in,的確加添lin2 e5好膽，興起大向望，中國無久會得著大恩。」

                                  (台南府城教會報第31張，1888年1月) 
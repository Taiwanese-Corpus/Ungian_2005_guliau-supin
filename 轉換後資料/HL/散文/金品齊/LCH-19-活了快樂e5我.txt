
活了快樂e5我
金品齊

我e5名叫做金品齊，出世佇一個樸實e5庄腳。足愛拋拋走，曝到足烏e5,好佳哉即馬白轉來。因為細漢時厝邊的gin2仔年紀攏差不多，所以逐家攏會相招出去𣿅蕌。上愛耍的遊戲就是"khe搭"。有e5人叫作 "bih相chhoe7"，嘛有人講"躲貓貓"啦，管伊按怎叫，好耍to7好。
今年20歲也，唉…攏20歲也，個性閣若像gin2仔咧。即馬佇靜宜大學讀冊，逐工是會足準時去上課啦，毋過人到心無到，歸工攏按呢，實在是哦…。若會讀冊，嘛只是teh應付考試啦。台灣的教育互pin7憚e5我閣較pin7憚。
我e5個性哦，無啥特別e5,啥物代誌攏凊采啦，無愛佮人計較。有夠愛笑，大聲笑、小聲笑、憨憨也笑…橫直哦，to7是愛笑啦！笑是世界共通e5語言，嘛是我個人e5註冊商標啦！
厝內三代同堂，有爸爸、媽媽、阿媽(阿公滯阿舅hia)、一個哥哥、一個弟弟，厝內重男輕女，這置一般庄腳家庭真容易看著，毋過我嘛會足毋甘願e5,我討厭無公平。雖然是按呢講啦，我嘛會想欲好好也有孝父母，今也日只好期待in兩人老e5時會想較開，發現重男輕女是毋著e5,按呢to7好也！阮e5親晟攏滯佇附近，大家e5感情攏未bai2。常常會作伙食飯、開講…。
未來哦，其實我未去計畫。因為世事難料，無一定等咧我to7死也，ah是按怎，橫直未來變化大，我無想欲詳細計畫。我認為哦，給今也日做好to7好也，活了快樂to7是我的目標啊，哈！
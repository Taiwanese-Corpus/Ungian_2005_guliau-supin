反省
Cheng7-gi5

今a2日ti7圖書館『打工』e5時chun7, 2-e5外國人theh8 1本簿a2來問goa2問題. 簿a2頂頭寫--e5是English(英文), in嘴--nih講--e5 ma7是English(英語), na2親像chia(台灣)就是in e5國家kang7款!

實在想long2無, 大部分台灣人對外國人, 尤其是對西方來--e5, 無論是siaN2-mih色--e5, 只要是白色--e5金毛--e5, 就na2親像看tioh8主人kang7款, 隨就知iaN2 ai3用English kap in講話! 皮膚是白色e5人, i e5母語kam2 tioh8一定是English? 更加可惡--e5是, 這款外國人ma7當作in是主人, m7管到toh位long2 m7肯用當地e5語言來講話.

別人看lan2無, 台灣人soah學in e5語言, koh學(oh8) kah beh khi2-siau2, 完全無反省這款無平等e5 tai7-chi3!

交流是好--e5, m7-koh, 看會起ka-ti7族群文化e5心態, che chiah是koh khah重要--e5!

希望有1工, 台灣人會sai2 kap法國人kang7款, ka7 beh用English kap lan2講話e5自大者講:「PhaiN2-se3! 請li2用Taiwanese(台灣話)!」

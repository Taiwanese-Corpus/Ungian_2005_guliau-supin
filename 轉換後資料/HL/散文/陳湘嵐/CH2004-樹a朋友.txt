教師組散文 第二名

樹仔朋友
成功國中 陳湘嵐

又koh是黃昏時，風微微仔吹，天邊hit個扁大e5紅日頭，看--起-來孤孤單單，遠遠看著樹圍仔邊hit排黃槐，滿樹金黃，ti7風中招搖，映入我e5眼底，hou7我想起，記池中ma7有一排chiah-ni7美麗e5黃槐樹，陪我行過生澀e5少年時...

Hit時，tu2上國中，因為進前國校六年a2，厝內發生一寡代誌，ti學校ma7過了無如意，kap同學處了無偌好，個性變kah恬chih-chih，國中導師甚至講伊無聽過我講超過三句話！

其實，ma7 m7是我無愛參人鬥陣，只是m7知beh講啥，國中生活就按呢ti7大大小小e5考試kap一本一本e5教科冊中度過，無人thang講心內事，感覺是真孤單。

Hit當時，學校e5運動場邊--a就種著一排黃槐，上體育課，逐家long2有伴thang做夥phah球、開講，只有我ti7邊--a恬恬看，時間一久感覺真無聊，就開始觀察hit排黃槐。黃槐滿樹e5黃，花開kah鬧chhai-chhai，風吹--過，親像kui群蝴蝶leh飛，若是行--過，he黃色e5蝴蝶就飛來你e5身上、頭頂，心情ma7 te3-leh噗噗飛......

了後，學校e5樹仔就變成我生活中e5一部分！春天，印度櫻花（羊蹄甲）粉紅e5花蕊ti7風中輕輕tin2動，親像pi3-su3 e5少女，微微仔笑出迷人e5風采，對人訴一段綿綿e5情意。

熱--人，?凰木是主角，kui-phiaN2 e5火紅，ti7六、七月赤炎炎leh燒，m7知是為著慶祝畢業典禮，展著滿腹e5熱情；抑是kap畢業生leh展威搶風采？?凰花開e5霸氣，實在真豪爽，hou7人看著心情開闊，m7-koh?凰花落koh是另外一番風景，沿路e5落花好親像是一條紅地毯，行ti7頂koan5,有一種稀微e5感覺，大開大落e5?凰花好比一個烈性e5女子，引人心悶，hit時koh是『為賦新詞強說愁』e5年紀，我為in編歌詞、唸歌詩，歌內是我生澀e5青春少年時......
　　
就按呢，國中時，參樹仔講e5話iau2比人khah 濟，學校內叨一欉樹仔生做啥款，有啥物變化，我long2知影，想起來真有趣味，m7-koh ma7有淡薄仔孤單。

Chit-ma2,逐工ti7 學校管教學生囝仔e5事事項項，有時陣為著學生e5問題心煩意亂，就會giah8頭看四周圍e5樹仔，有黃紅綠多彩e5木欒仔、姿態清秀e5小葉欖仁、青翠e5藍花楹......，m7-koh這時陣，上sui2-- e5 iau2是黃槐，遠遠看--去，綠色當中團團e5豔黃色，風吹--過，親像蝴蝶leh噗噗飛，hou7人心花開。


Chhoe7安全感
李崑明
迷濛e5 天色，ui3 東peng5 絞到圳邊西，連風ma7 哀pe7 叫母，kam2講天公知iaN2 我e5 ut-chut，i ma7 無法tou7,只好陪我si3-ke3 so5。
「烏鶖大--e5,你kam2 知iaN2 siaN2 mih8 是安全感？」烏鶖nih 目尾，粗聲ka7 我講：「看著活跳跳e5 草meh-a2、siu5 chiok 緊e5 魚a2 kiaN2，我to7 知iaN2。」Siau2--a！Siau2--a！烏鶖沿路飛沿路叫e5 聲，to7 ui3 我e5 kha 底nng3 tui3 我e5 心肝。
「Si3-kha-a2!Si3-kha-a2!你kam2 知iaN2 siaN2 mih8 是安全感？」Si3-kha-a2 suh 1口khui3,kui 隻phong3 kah na2 niau2鼠，目chiu gin5-houN3-houN3，khia7 ti7 塗kha 親像是世界e5 勇者：「我……」Tu2 beh 開嘴，1尾蛇to7 續嘴ka7 吞--落-去，chit 聲「我…」iau2 留ti7 我e5 耳孔邊。
Giah8頭，天色愈烏--louh，圳邊e5 水無想beh chhap--我，圳邊e5 草kan-taN 想beh bih tui3 塗kha。天公，你ma7 拜託--leh，long2 m7 撥chit8-koa2-a2 快樂hou7--我。
Tou7-kun2 聽著我teh hoah，探頭ka7 我看，i 問我：「Kam2 知土地e5 滋味？」我gong7-gong7 想，chhun 手摸khia7 起e5 土地，tou7-kun2 e5 話，hou7 我烏陰e5 心內，加了1條清白。「土地a2 土地，安全感e5 問題，原來to7 是──土地。」

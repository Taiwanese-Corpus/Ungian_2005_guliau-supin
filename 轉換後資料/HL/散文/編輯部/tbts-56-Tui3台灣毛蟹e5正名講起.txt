《專 家 專 文》		 
Tui3『台灣毛蟹』e5正名講起			何 汝 諧
						
			（ 原 作 : 中 文 ， 由 多 倫 多 TBTS  LGH  改 譯 做 台 文） 
因 為 我 是 出 生 ti7 台 北 郊 區 e5 士 林 ， 囝 仔 時 代  ( 二 次 世 界 大 戰 前 後 五 年  ) 我 就 有 享 受 著 都 巿 人 所 無 e5 地 利 。 時 常 會 當 招 朋 友 ， 三 五 個 作 陣 去 附 近 遊 山  (  林 仔 口 )、 玩 水
( 基 隆 河 )  ， chhit-tho5 kah 真 心 適 。 會 記 得 若 是 遊 山 ，m7-taN7 是 爬 樹 仔 、 挽 果 子 ， 有 時 ma7 會 身 軀 thng3 光 光， 跳 入 去  外 雙 溪『 天 然 游 泳 池 』sng3 水。水 sng3 了 厭 ， to7 掠 毛 蟹 、 摸 蝦 仔 。 掠 有 一 寡 ， 就 起 來 岸 頂 ， ti7 溪 邊 疊 石 頭 起 灶 ， 用 空 鐵 罐 仔 te2 水 煮 ， na2 食 na2 開 講 ， 享 受 彼 日 e5 豐 收 。彼 種 粗 製 e5 野 味 ， ti7 五 十 幾 年 後 e5 今 仔 日 ， 我 猶 會 記 ti7 頭 殼 內  ( 註 ： 彼 tah sui2  山 清 水  e5 外 雙 溪 ， hou7 國 民 政 府 霸 佔 去 起 故 宮 博 物 館 了 後 ， 已 經 變 kah 無 面 無 目 ， 看  be7  出 以 前 青 山 綠 水 ， koh khah 無 彼 個 『 自 然 e5 游 泳 池 』 lah。 	囝 仔 時 代 ， 除 了 知 影 按 怎 食 毛 蟹 以 外 ， ma7 知 影 ai3 去 叨 位 掠 ， ai3 ti7 tang 時 去 掠 ， ah ma7 知 影 欲 按 怎 認 公 e5 kap 母 e5 。 所 以 我 家 己 一 直 自 認 是 毛 蟹 e5 專 家 ，有 機 會 to7 講 毛 蟹 e5 代 誌 ka7 人 展 風 神 ， 千 萬 也 無 想 著  ，毛 蟹 本 身 有 chiah 大 e5 學 問 ， 值 得 生 物 學 家 去 費 神 研 究。
我 ti7 大 學 主 修 動 物 學 e5 時  ， 因 為 囝 仔 時 代 e5 好 奇 心 e5 作 用 ， hou7 我 加 讀 一 寡 關 於 毛 蟹 e5 文 章 ， 按 呢 我 驚 一 tio5  ， 知 影 所  bat e5 毛 蟹 e5 知 識  ， 實 在 是 un3 一 下 豆 油 彼 款 e5 淡 薄 。 所 以 ， 為 著 欲 保 持 古 早 毛 蟹 專 家 彼 種 e5 光 輝 ， 我 to7 拼 命 chhoe7 有 關 毛 蟹 e5 論 文 來 讀  ， 其 中 我 上 有 趣 味 e5  ， to7 是 毛 蟹 e5 生 活 史 。
原 來 ， 毛 蟹 kap 生 ti7 河 川 e5 鰻 仔 相 像 ，著 去 海 裡 生 卵 。 每 年 ti7 初 夏 抑 是 秋 末  ( 照 種 類 e5 差 別  ) ， 兩 性 成 熟 交 配 了 後 ， 母 e5 to7  開 始 行 真 長 e5 路 途  ， 按 伊 所 toa3 e5 溪 川 向 江 河 soa2 遷  ， 然 後 ti7 溪 底 順 著 水 流 向 鹽 度 khah  高 e5 河 口 爬  ， 去 到 鹽 度 達 到  千 分 之 三 十 左 右 e5 海 水 後 ， 母 蟹 就 停 止 遷 soa2 。 過 幾 日 後 ， 伊 to7 按 腹 肚 面 e5 頭 胸 部 e5 兩 個 生 殖 孔 放 出 差 不 多 九 十 萬 粒 e5 授 精 卵 ， 黏 ti7 伊 e5 腹 肚 e5 附 屬 肢， ka7  in  保 護  ， 而 且 不 時 ka7 浸 ti7 水 裡 e5 腹 肚 搖 來 搖 去 ， hou7 卵 內 面 e5 胎 有 充 足 e5  氧 氣 通 發 育。
大 約 兩 禮 拜 後 ， 按  chia e5 卵 to7 孵 出 水 蚤  幼 虫  ( zoea ) 。  in  馬 上 to7 離 開 母 體  ， ti7 海 水 中過 浮 游 生 活  (
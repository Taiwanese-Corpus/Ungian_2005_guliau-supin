∮有人an2-ne 講
昭和草e 故事

楊允言
這幾工a2 出去行行--leh，看著真choe7 昭和草。昭和草是1 si3-ke3 long2 看會著e5 草a2,紅色e5 花蕊，koh 有白色e5 棉球。
為siaN2-mih 叫做昭和草? 其實 i m7 是台灣e5 原生植物，南洋戰爭開始了後，1 開始日本e5 國勢雖然真強，但是局勢對日本愈來愈不利，台灣真有可能變成戰場。
所以日本人叫台灣人開始挖地洞、挖戰溝……，另外1方面，i用飛行機ia7 草a2 籽，就是昭和草e5 草a2 籽，因為昭和草e5 適應力真強，所以soah 1 si3-ke3 long2 有。I e5 名ma7 是an2-ne 來--e5。為siaN2-mih beh ia7 昭和草e5 草a2 籽?因為 i kui 欉long2 會食--e5,日本人teh 想，假使台灣本島發生戰爭，台灣人走去山頂，an2-ne至少boe7 iau--死。
雖然我真無愛台灣hou7 日本界管，但是tak8 遍看著昭和草，就會感覺，其實日本人ti7 統治台灣e5 時chun7,i 有認真teh 經營這個所在，ma7 真有人情味。
我soah hiong5-hiong5 想著1個趣味e5 問題：假使台灣發生戰爭，an2-ne，國民黨政權會留hou7 lan2 台灣人siaN2-mih 物件？     

【編者講--e5:這篇文章是幾na7 年前寫--e5。】

散文入選
最後e5 演出 


張順情
【獎項：紙狀kap 獎金5 千khou】

12 月初7，1 個使我難忘e5 日子。Hit 工e5 天氣真bai2,「寒流」來iu5-koh 落雨，我chiok 驚goan2 最後1 場e5 演出就an2-ni 無--去a。老師ma7 teh 考慮到底beh 演出--無，最後老師決定照常演出，我ma7 決定beh kap 天公伯--a2 輸贏。
演出chin3 前，觀眾chiah 慢慢a2 oa2--過來，雖然人無kai3 che7,m7-koh 看著in giah8 雨傘等beh 看goan2 e5 表演，goan2 非常e5 感動，ma7 hou7 我koh-khah 有信心，koh-khah 有力量來表演。
演出e5 時chun7,雨一直phah ti7 我e5 身軀，冷風ma7 一直吹--來，hou7 我koh-khah 感受著ka-ki7 e5 悲情，感覺ka-ki7 愈成1 個受難者，頭腦long2 是空白--e5,ka2-na2 變成無魂有體kang7 款，m7 知影koaN5 ma7 m7 知影thiaN3。我想che 應該是我演了上好e5 1 場，可能ai3 感謝天公伯--a2!
結束了後，tak8-e5 long2 非常e5 歡喜，做夥慶祝goan2 演出成功。謝幕了後goan2 ma7 kap 工作人員hip 相，hit chun7 e5 心情雖然真好，m7-koh ma7 有1 點a2 傷心，因為m7 知tang 時chiah koh 有機會kap tak8-e5 做夥演出。
6場e5 演出真正chiok thiam2--e5,希望goan2 che 2 個月e5 phah 拚會tang3 hou7 tak8-e5 koh-khah 了解「二二八」，an2-ne goan2 就thiam2 kah 有價值--a！
【Soah】

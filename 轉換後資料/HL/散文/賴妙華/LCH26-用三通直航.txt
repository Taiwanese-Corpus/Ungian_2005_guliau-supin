用三通直航、積極西進回應中國 e5 打壓邏輯何在？
賴妙華

中國打壓台灣不擇手段，世人該知，只有平平是中國 e5 泛國民黨 chiah 認為中國無 teh 打壓台灣。鋛愛台灣人「罵未回嘴，拍未還手」，上好是愈早投降（被中國併吞，鋛叫做統一）愈好。Chit種中國黨 chiah 會反軍購，欲削弱咱台灣人對抗中國 e5 能力。嘛 chiah 會佇中國飛彈面向台灣 e5 時，叫咱台灣人恬恬 mai3 出聲，mai3 刺激鋛中國。嘛 chiah 會逼政府趕緊三通直航，chit 種黨敢無成臥底 e5 中國間諜？
泛中國國民黨急欲向中國輸誠，令人不齒。但是執政 e5 民進黨咧？竟然 teh ham7 泛國民黨比賽，看啥人輸誠 e5 速度較緊，較大膽。
民進黨一面向國際控訴中國對台灣 e5 打壓，一面積極開放，hou7 資金、人才、技術快速而大量往中國送，將落伍咱最少30年 e5 中國，飼到肥 chut chut 。Hou7 鋛有錢通製造飛彈拍台灣；有錢通買外交，使咱佇聯合國不得其門而入，而且有被表決成為中國 e5 一部份 e5 危機。積極西進將中國飼大漢，翻頭用鋛 e5 低成本打壓台灣 e5 經濟。過去，不動產業佇台灣被叫做經濟 e5 火車頭，景氣循環上久是七年一輪（lun5)，chit 回，自西元1989年 e5 高峰，到 taN 已經十外外年，雖然舊年起，若像有一率也回升，但是 he 只是住宅而已，辦公大樓飼蠓 e5 一大堆。賣，賣未出去；租，嘛真歹租，為啥物？因為政府積極西進，使資金走去咱 e5 敵國---中國 hia ，人嘛走去 hia 消費，台灣 e5 不動產欲汰好會起來？
咱 koh 看股票市場，chit 幾年，上市櫃公司股票由百外 khou 落到 chhun 十外 khou e5 比比該是，為啥物？因為資金攏走去中國，欠缺資金動能，股票欲汰好會起來？
不動產 chhi5 ，股票起未起來，工廠真濟關廠走去中國，kui 台灣了錢 e5 了錢，套牢 e5 套牢，失業 e5 失業，小生理人生理歹做，真正是民不聊生。
陳水扁總統真愛hoah「拚經濟」，每一擺聽著伊hoah欲拚經濟，我 to7 chhoah 咧等，因為伊每hoah一擺，我 to7 知影台灣 to7 愛 koh 著傷一擺，親像包機直航，貨物包機直航，小三通，開放OBU去中國，開放8吋晶圓廠去中國…，實在 m7 知以上政策對台灣 e5 經濟有啥物幫助？是 m7 是e7 tang3 增加台灣就業機會？亦是增加稅收？亦是對台灣 e5 國安有所幫助？我看上大 e5 受益者應該是台灣 e5 敵人---中國。
陳水扁總統、民進黨、佮泛中國國民黨等朝野政治人物，鋛 e5 邏輯為啥物佮一般百姓 chiah 呢無仝？為啥物敵人 teh 打壓咱台灣 e5 時，政府 koh 拚勢開放，三通直航逐項來，這敢 m7 是過去兩蔣腦中 e5 資敵行為？
敢講陳水扁總統佮朝野政治人物一旦食著權力 e5 滋味，邏輯思維 e5 方法 to7 改變也？請恁三思，台灣一旦被併吞，咱敢猶 koh 有選舉？恁 e5 總統夢，執政夢攏會破滅。咱是坐佇仝隻船 e5 人，掌舵 e5 總統，請你方向盤掠 hou7 an5 ，莫 liam5 mi oat8 東，liam5 mi oat8 西，坐佇船頂 e5 人是會暈船，嚴重 e5 是會 peng2 船，這 m7 是 teh 講耍笑 e5 。請你帶領台灣人行向獨立建國 e5 路，台灣無建國，台灣人永遠是世界 e5 孤兒，永遠被打壓，被欺負。人民若 m7 知建國 e5 重要，政府 to7 應該教育人民。台灣人 hou7 中國國民黨佮中國共產黨欺騙威嚇，真濟人 hong5 嚇到 m7 敢獨立建國，事實上，咱若驚，to7 是中了鋛 e5 計。沈建德博士講：「欲獨立，嘛著愛有知識。」只要有知識，to7 m7驚島內外中國人e5威嚇。台灣有識之士真濟，總統應該遠小人，親賢士。「大膽西進」是啥人 e5 政治理論，逐個真清楚，chit 個人已經被台灣人唾棄也。陳總統佮民進黨人士，恁一直 teh 執行「大膽西進」 e5 政策，如果 m7 知回頭，有一工必遭人民 e5 唾棄，慎思！慎思！


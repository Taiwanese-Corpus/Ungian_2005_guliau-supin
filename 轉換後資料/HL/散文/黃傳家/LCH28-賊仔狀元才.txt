賊仔狀元才

黃傳家

　　有一個少年家，去一座山內兜底拜一個大賊kou2做師父，伊佇hia拍拚練武藝，認真學功夫，按算佇三年四個月後若出師下山，就boeh趁予好額，三頓就有腥臊通好食。
　　
　　所以伊求藝心切，無惜艱苦，ma7 m7驚枵腹肚，一直日夜苦練勤學(hak8)，四肢攏齊發達。果然，目睭一下nih，已經過了三冬又koh四個外月，應該是愛出師下山，創造偉大「事業」e5 好時機lo3！因為伊相信，若是創造了一番有成就e5輝煌事業，以後e5生活kah經濟，就m7免遭受著威脅。
　
　　人leh講：賊仔狀元才，有撇步就偷會來。若是干焦boeh激gam2-gam2是會予人掠去thai5，若是boeh一箍激khou2- khou2，恐驚會予人sai兼戽。
　　
　　作賊仔e5人，若是先天e5條件好，而且koh有經過名師全力e5栽培kah訓練，會得共十八般武藝，件件攏總學上手，一但若是出去做剪綹(liu2)就免驚予人掠去灌hit款特別製造e5「紅露酒」。
　　
　　人leh講：「溜溜鬚鬚食二蕊目睭」，若是小可仔thut箠老命就烏有，所以咱boeh奉勸「E世代」e5少年兄，歹路就m7通行，chiah be7留落一個垃圾名，千萬be7使開玩笑，chiah免時到歸捧e5前途攏總去了了，因為正當e5頭路，咱愛認真做，chit個道理是永遠攏無錯，若是歸工干焦想boeh ka7人偷，ka7人搶，行著chit款e5歹路是無了時，千萬無通boeh堅持，若無等到後悔e5時已經遲，浸糯米ma7 be7赴舂麻粢(mo5a-chi5)。
　　
　　咱講hit個少年家，今(taN)功夫已經學上手，歡喜到等未到天光就趕緊落山boeh來做剪綹，伊就遵照師父所教e5步數，會記得「人che7 e5所在上好賺(choan2)食」，boeh趁ma7 chiah會好額。
　　
　　Hit一工e5早時頭仔，伊一個人恬恬仔行到菜市仔口，夯頭一下看，ou3！夭壽，予伊大大e5驚一趒(tio5)，果然，人實在有夠che7，m7若是干焦che7爾爾，而且是挨挨陣陣，chiN來chiN去，鬧熱kah親像leh做戲，連佇chit peng5頭boeh過hit peng5 ma7行be7去。
　　
　　若是boeh作賊仔，不但愛跤手扭掠(liu2-liah8)，動作敏捷(bi2n-chiat8)，更加愛頭腦清醒，反應快速，chiah免驚予人掠去thai5兼tok，所以千萬be7使失覺察，如果有任何e5著觸(tak)，歹勢，he就會死kah真歹看，絕m7通chhin3- chhai2共豬油捎(sa) leh烏白炸(choaN3)。
　　
　　Boeh做一個巧賊仔e5人，必須愛具備有轉變e5頭腦，ma7愛koh有冷靜e5心思，boeh作案e5進前，一定先做詳細觀察kah評估，chiah be7萬一出代誌，了去一大箍，而且koh be7得生查埔，若按呢就實在有夠冤枉。
　　
　　Hit個少年家，看著菜市仔是人挨人，人chiN人，當然是心歡喜，無輸坐著金跤椅，所以伊就開始揣boeh落手e5目標，當伊斟酌看，認真揣了有一睏仔，ou3！有也，好死註m7死，予伊看著一個中年輩，koh真福相e5 ou-ba2-sang2，穿插真有範(pan7)，身軀掛kah金咚咚，若m7是有才情囝就是有好額翁，手裡?(koaN7)一個世界級真飽頭e5大皮包，hui7=leh hui7=leh koh真tom8斗。
　　
　　少年e5想講：chit聲好孔le7！頭一擺開市就拄著鱸鰻chiah大尾，che若一個poe2絕對chhai7穩趁傢伙。
　　
　　伊就恬恬仔趨倚去，利用人chiN人e5機會，輕輕也，輕輕也共ou-ba2-sang2 e5皮包，緩緩仔拍開，手就寬寬仔伸入去，eN3！感覺內面攏是「歸只」e5，敢若是「銀票」e5款，當然伊也m7敢怠慢，殘殘(chan5)心肝掠坦橫，大大共?(lok8)一只，袋ui3家己e5褲袋仔落去，趁猶koh神不知鬼不覺e5時陣，跤底抹油－－旋(soan)者為先。
　　
　　伊?hiah呢大只，心肝內確實暗歡喜，想講chit擺若無上萬，至少ma7有幾也仟，就趕緊揣一位iap-thiap e5所在，就是菜市仔內面e5便所間仔，共伊所?e5 hit只捎出來看覓leh，誰人會知影？無看猶koh好了了，看一個較慘博輸筊，僥倖ou！歸身人強強起烏暗眩(hin8)，險險仔就be7精神，啊！歸粒心肝較慘予人挖出來k–n，原來所?著e5 hiah呢也大只，全部是－－女性專用「幾乎忘了我的存在」衛生棉。
　　
　　Ou3！阿娘喂(oe7)，講著錢，差一點仔就昏倒leh便所墘。


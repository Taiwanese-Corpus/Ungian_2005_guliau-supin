
空氣污染 e 感想
陳泰然

無論 toa3 佇台灣 e 人或是外國人攏定定讚嘆：『台灣是美麗島。台灣是四季如春，風景 sui2、好種作、好徛起 e 好所在；食，衣、住、行，項項攏真四是，無啥乜通煩惱。』按爾講是無毋著。咱實在真好運、真福氣來出世佇台灣。
毋過，即個好景慢慢煞來起變化。因為，即幾十冬來，台灣人做伙拍拚 e 結果，工、商業發展，經濟嘛大大生長；台灣 e 政府無遠見，無及時制訂有關防止環境污染 e 法規；濟濟工場佇生產過程中，製作出大量 bai2 e 空氣。Koh 因為台灣人趁有食，有錢通買轎車 kap Ou=T浹=B𡣗；Iau2-ku2，因為，台灣人愈來愈濟，轎車 kap Ou=T浹=B𡣗 自然嘛愈來愈濟，所以，按食汽油 e 車排出足濟足濟黑煙。遮 e bai2 空氣 kap 黑煙真嚴重污染台灣 e 空氣品質，無形中嘛影響人 e 健康。
以上是我對台灣空氣污染 e 感想。希望台灣人徹底了解。從今以後，趕緊細膩防止污染空氣。工場 teh 生產 e 時，毋通燒會製造 bai2 空氣 e 燃料；嚴格禁止舊五金業者，私底下黑白放火燒廢五金；Iau2-ku2，咱若出外辦代誌或是 thit-tho5 e 時，盡量坐公車或是坐計程車，盡量 mai3 駛車或是騎 Ou=T浹=7 BAI2；人人減少製造黑煙 kap bai2 khong-khi3 e 機會。按爾，台灣 e 空氣就會隨時改善。咱即代 kap 咱 e 囝孫也就有新鮮 e 空氣通嗍。除了遮以外，咱逐日 beh tan3 tho2-kak8 e 畚埽，愛遵照環保局 e 規定分類、注意包裝乎好，縛乎 an5，毋通互貓仔、爪鼠仔或是狗仔咬。按爾，卡未生臭氣，產生二次污染。俗語講：『有樣看樣，無樣家己想。』人人做好模樣，逐家做好環保。
空氣若無污染，空氣就新鮮，咱人身體就健康；規個台灣就福氣啦！按爾，咱佇一冬後，beh 進入二十一世紀 e 新時代，卡未閣互外國人講咱台灣人是生活佇畚埽堆內面。

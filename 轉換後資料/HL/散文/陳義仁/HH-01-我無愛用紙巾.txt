我無愛用紙巾、紙盤、紙杯
馬以功
陳義仁*譯
製紙是污染真厲害e5工業，對水、對空氣，攏有影響。
咱使用紙巾、紙盤、紙杯，有時是因為人客siuN濟，厝內無hiah-ni7濟e5餐巾抑是杯仔、盤仔，也有時是請人客，貧惰洗hiah-ni7濟e5杯仔盤仔。因為餐巾、杯仔、盤仔無夠才用紙--e5 iau2勉強會講--tit。總是，也應該避免使用印刷真豔麗e5紙器。
日常家庭生活，應該用綿--e5,抑是麻織e5餐巾來取代紙巾；用桌布來取代用紙拭；用玻璃kap瓷--e5餐具來取代紙杯、紙盤。因為chiah-e5物件m7若會當用了koh再用，chiah-e5物件也較有質感。
一般e5餐廳，大多數使用瓷器kap玻璃杯，有e5擔仔是使用保麗龍餐具。Koh最近真流行e5速食店，攏是使用紙盤紙杯，也使用塑膠kap保麗龍產品。親像這款浪費紙巾紙杯紙袋仔.... e5 所在，也是關心環境e5人無應該去e5所在。		
（風向第1期，1989年11月）
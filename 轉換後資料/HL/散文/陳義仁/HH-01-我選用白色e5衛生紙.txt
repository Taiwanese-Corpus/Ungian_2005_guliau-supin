
我選用白色e5衛生紙
馬以功
陳義仁*譯
合ti7生態原則e5生活，並m7是ai3你著放棄所有美麗e5物件。是講：著ai3有選擇性。Ti7買衫仔褲，買美術燈抑是lim食e5瓷器、杯仔等chiah-e5會當使用較久，koh 會當用了koh再用e5物件，無妨可以較講究一點仔，注重in e5色彩款式等等。
衛生紙完全是一種民生必需品，而且用一擺就tan3掉。若選用有色彩有花樣--e5,完全是自我虛榮心e5關係，無任何實質e5意義，甚至tui3環境有害。
白色以外e5衛生紙，無論壓花印花抑是染色，攏需要加一個手續，一定ai3用一寡能源來完成這個手續。Koh用掉染料、芳精，不論in是人工合成抑是天然--e5,攏是無意義e5資源浪費。
白色e5衛生紙準講變成糞圾了後，in是會thang自然分解kap朽爛e5糞圾。如果in e5頂面有染料抑是芳精，chiah-e5化學物品就會污染塗壤抑是水源。
何況，有色e5衛生紙較貴。但是，因為衛生紙e5價數boe7當賣kah真懸。所以就無可能用高級e5天然染料抑是芳精。Mai3講chiah-e5化學物品對人體是m7是有害；至少in e5色彩kap芳味攏是非常粗俗，不如選用白色e5衛生紙，經濟，koh安全，koh tui3環境有益。			
（風向第1期，1989年11月）
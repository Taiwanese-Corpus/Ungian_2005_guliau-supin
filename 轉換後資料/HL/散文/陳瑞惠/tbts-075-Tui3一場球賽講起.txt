
	[心靈e5雞湯] 			Tui3一場球賽講起		陳瑞惠

三月，歇春假e5時，我chhoa7囝仔去紐約thit-tho5,有機會去看一場NBA e5球賽。真正常，在地e5球迷攏是為當地e5球隊加油。Hit日e5球賽是紐約對休士頓，當然坐ti7我頭前後壁e5觀眾，攏是為紐約隊加油。我雖然是觀光客，但既然來到紐約，ma7準備beh為紐約隊加油。
	坐ti7我e5頭前排，有二個差不多8、9歲e5囝仔，當休士頓投入去第一粒球，鋛to7 khia7起來大聲hoah，大家才注意著原來這二個囝仔是為休士頓隊加油。坐ti7鋛邊a e5大人一時態度就變無好，用懷疑e5眼光ka7鋛看。但是這二個囝仔真勇敢，m7驚四周圍e5大人大聲叫鋛“Shut up”，鋛繼續為休士頓隊加油。比賽繼續進行，我邊a e5代誌ma7繼續teh發生。我看這二個囝仔，心內替鋛驕傲，我感覺大人實在無應該用這款e5態度來對待鋛，所以比賽到一半，我ma7決定beh為休士頓來加油。
	3月16日我轉來多倫多，一入門掀開當日e5「世界日報」，ti7第一頁e5大標題就看著hit隻「雞」，中國e5總理朱鎔基用真phaiN2 e5面容，真bai2 e5手勢講“台灣若是獨立，中國就beh出兵”，hou7人看著真受氣。報紙放落，就接著先生tui3台灣kha3來e5電話，伊講：“你kan-na7看著報紙，若是看著電視轉播，真正hou7人會破病，朱鎔基親像一尾大鱸鰻會恐嚇人。”
	3月17日暗暝，阮che7 che7朋友規暝無睏， 收看衛星轉播e5台灣選舉。天漸漸光，ma7傳來阿扁a當選e5好消息。一瞬間，我有一個感覺，…想到hit日e5球賽，想到hit二個查甫囝仔，想到咱勇敢e5台灣人。 


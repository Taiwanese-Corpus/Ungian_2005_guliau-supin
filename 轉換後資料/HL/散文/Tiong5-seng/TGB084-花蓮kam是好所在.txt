花蓮kam2是1 e5好所在?
Tiong5-seng
對chiann5 che7台灣人來講, 花蓮好山好水, 印象中是chiann5好e5所在; 而且有人講: 花蓮四大族群平均, 無的確e7-sai2 chiann5做未來台灣族群融合e5典範.

M7-koh事實kam2是an2-ne? 長期e5『城鄉差距』, hou7花蓮人beh tho2-tan3 pinn3-chiann5是1層chiok困難e5 tai7-chi3, 所以ti7花蓮過tioh8 khah好e5日子e5人, 大部份long2是軍公教; 其他m7是做工, 無to7是choh-sit, 過tioh8勉強維持生活e5日子.

現此時goa2 ti7 1間補習班chiah8頭路, 表面上無像體力勞動者hiah-ni7艱苦, 但是事實上受--tioh8 e5剝削是kang7款--e5. Goa5 e5 China頭家不但無替goa2保勞健保, 而且平均tak8工工作10點鐘, long2無發加班費, 假日加班ma7 kang7款. Chiah-e5 China族群koh-khah惡質--e5是: in teh than3 gin2-a2 e5 chinn5, soah boai3顧gin2-a2 e5性命, 連逃生梯long2無.

Siong7 kai3苦憐--e5是chiah-e5 gin2-a2, tak8工被迫寫1大堆漢字, 根本無法度oh8 tioh8其他e5 mih8-kiann7. Goa2 tak8工na2改作業na2 teh想: chiah-e5漢字若無廢除, lan2 koh hou7人統治400冬ma7是有可能--e5.

壓迫kap剝削m7是無--去-a, i pinn3-chiann5 1款koh-khah巧妙, koh-khah幼路e5手段存在. 重點是: lan2 chit代若無解決, 無, kam2 beh koh拖hou7後1代解決?

2006.08.11

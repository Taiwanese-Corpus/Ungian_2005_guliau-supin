老人折 （Senior Discount）

廖 鴻 業 

M7 知 當 時 開 始 ， 我 tui3 公 司 彼 寡 年 輕 同 事 三 不 五 時 就 用 『 Youngman 』、 『 少 年 e5』 叫  in  。 Tui3 我 來 講 ，koh 免 幾 年 就 會 使 退 休 了 ， 叫 『 少 年 e5 』 ma7 無 過 份 才 著 。 初 初 有 一 個 韓 系 美 國 人 無 啥 心 服 ， 不 過 當 伊 知 影 我 e5 年 紀 kap  in  老 爸 差 無 幾 歲 時 ， 伊 就 心 服 了 ， 言 談 之 間 e5 口 氣 無 形 中 就 有 卡 尊 敬 e5 氣 氛 了 。 
中 晝 有 一 點 鍾 久 e5 食 飯 時 間 ， 年 輕 同 事  in  攏 ti7 會 議 室 食 便 當 ， 但 是 我 攏 愛 去 停 車 場 家 己 e5 車 內 食 便 當 ， 因 為 我 無 愛 koh 繼 續 ti7 辦 公 室 內 聽 著 電 話 聲 ， 耳 孔 愛 清 閒 一 陣 才 好 。 同 時 ti7 車 內 會 使 na2 食 便 當 na2 聽 收 音 機 放 出 來 e5 輕 音 樂 ， 食 飽 了 後 koh 會 使 the ti7 車 椅 睏 一 個 晝 ， 按 呢 下 晡 才 有 精 神 通 上 班 ， che 是 我 十 外 年 來 e5 習 慣 ， 若 無 必 要 我 真 罕 得 kap   in  少 年 職 員 ti7 會 議 室 做 陣 用 餐 。 這 陣 少 年 職 員 加 入 公 司 e5 時 間 才 1-2年 nia7-nia7 ，未 siaN2 了 解 我 ti7 車 內 食 中 晝 e5 習 慣 。 所 以 三 不 五 時 就 有 風 聲 講 我 是 無 愛 社 交 孤 獨 e5 人 ， che 完 全 是 一 種 誤 會 ， 有 失 我 做 人 e5 原 則 。 但 是 代 誌 ma7 無 講 嚴 重 kah 需 要 我 去 ka7  in  特 別 解 說 ， 我 只 有 想 以 後 盡 量 找 機 會 kap  in  做 陣 食 中 晝 就 好 。 無 外 久  in  就 發 起 一 個 『 慶 生 會 』： 凡 若 同 事 之 間 有 人 生 日 時 ， 其 他 同 事 就 ti7 當 月 份 e5 一 個 拜 五 中 晝 ， 請 壽 星 做 陣 去 外 口 餐 廳 食 飯 。 為 著 表 示 我 是 真 合 群 e5 人 ，tui3 這 個 建 議 我 馬 上 giah8 雙 手 贊 成 參 加 。 七 月 份 抵 好 是 我 e5 生 日 ， 有 一 日 拜 五 中 晝 歸 陣 就 請 我 去 公 司 附 近 e5 一 間 西 餐 廳 食 自 助 餐 ， 會 計 小 姐 ti7 算 人 頭 收 費 時 ， 一 支 手 直 直 比 tui3 我 來 ， 大 聲 喝 講 我 會 使 有 15% e5 Senior Discount 。 大 家 聽 著 大 聲 歡 呼 一 聲 ，hou7 我 當 場 感 覺 真 歹 勢 ， 心 內 直 直 想 ， 這 位 查 某 囝 仔 那 會 hiah-ni7 h 未 曉 做 人 ， 竟 然 ti7 大 庭 廣 眾 前 宣 佈 我 是『 老 歲 仔 』， 真 無 hou7 我 面 子 。 不 過 美 國 確 實 有 真 濟 行 業 包 括 餐 廳、 電 影 館 、 汽 車 服 務 業 等 等 攏 有 tui3 老 人 優 待 收 費 e5 辦 法 ， che 表 示  in  tui3 老 人 e5 尊 重 。  初 初 tui3 這 款 『老 』字 標 頭 無 siaN2 su3-si7 ， 不 過 我 相 信 時 間 一 下 久 就 會 慣 習 了 。 彼 中 晝 e5 一 頓 慶 生 會 餐 有 機 會 kap 少 年 職 員 做 陣 無 形 中 家 已 也 感 覺 年 青  be7  少 了 。    

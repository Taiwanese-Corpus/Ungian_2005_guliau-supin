Gun2 na7 phah開心內e5門窗
--參加TNT合唱團e5心情
邱彥玲
〝Gun2若phah開心內e5 門，就會看見五彩e5 春光……〞
離開校門chiaN5  che7 冬--a，朋友、同學之間e5 友誼為著隨人phah拚生活，感情愈來愈淺，iu5  koh為著幾pai2 e5 選舉，我siuN  過熱心寄一koa2 剪報、在野黨候選人e5 文宣、錄音帶hou7  in，ma7 嚇走be7 -chio2 人，iau2 -koh有聯絡--e5 ，chhun無幾個a。我e5  thau-lo7 ，大部份是留tiam3 厝內m7 免出外，chiaN5 chio2 kap同事有來往。無朋友、無同事，生活e5  khou --a變gah chiaN5 細, tu2 -a2 開始我ma7  chiok kah意an2-ne e5 生活，m7 免kap人有接觸，避免一koa2無必要e5 人事糾紛，完全活ti7  ka-ti7  e5 世界--ni。m7 -koh慢慢--a，我發覺khang-khoe3 以外e5 日子愈來愈無味，人kiong7   beh臭phu2 生kou ，ti7 che7 -che7  e5 孤單感侵入生活了後，我決定beh phah開門窗，hou7 日頭phak8  phak8--le。
就是an2 -ne，聽著TNT電台e5 播音，我來到TNT合唱團。參加TNT合唱團已經一年八個月，ti7  che晉前 ，我chiaN5 久無享受著che7 -che7人合leh唱歌e5 快樂--a，兩個聲部以上和聲e5 和諧是合唱siong7吸引--人e5 所在，che是一個人做be7 來e5  tai7 -chi3,m7 管你歌聲joa7迷人，會tang3唱joa7 大聲，傳joa7 -a2 -ni7  hng7。以早我ma7  bat參加過幾個合唱團，in e5 水準long2  be7  bai2 ，有e5  iau2 -koh有車馬費thang theh8 ，m7 -koh ti7 台灣普遍e5 音樂環境內底，這koa2 合唱團總是無法tou7 避免唱一koa2 「中國歌」；語言是另外一回事，siong7 重要--e5 是歌詞內容hou7我這個愈來愈覺醒e5 臺灣人唱be7 出聲。TNT合唱團long2 leh唱「台灣歌」，che避免我會精神分裂，m7 知影ka-ti7 是siaN2 -mih人e5 問題。我siong7 歡喜--e5 是：老師kap tak8 -e5團員long2 是愛臺灣，全心全意為臺灣會tang3  koh khah好e5 臺灣人，kap in做夥，隨時會sai2提醒ka-ti7 ，m7 -thang無張無ti5就poah落去無所不在e5 大中國陷阱--ni。參加TNT合唱團，會hou7 我親像「Gun2若phah開心內e5 門窗」這條歌內底e5 歌詞所寫e5  kang7款「暫時hou7  gun2心頭輕鬆」，是百分之百e5 台灣。
	Kap理念kang7 款e5 人tau3 -tin7 唱歌是一個快樂e5  tai7 -chi3,che是我願意phah開心內e5 門窗了後得到e5 滿足，ma7 感覺著愛台灣m7是hiah-ni7-a2孤單。「……付出情意付出愛，代代花蕊代代栽……」，tak8 禮拜三暗時，lin2  kam2 有聽著gun2大聲leh唱出台灣e5 心聲？
附註：TNT合唱團每禮拜三暗時七點半至九點練唱，歡迎參加。報名電話：(02)3628765。

國小組 散文組 第二名

上台語課

                                          新庄國小 柯仰庭	
                                          指導 李雪華老師

今仔日e5中晝頓感覺特別好食！我真緊就ka7食了--a！我期待時間會tang3 kap風仝款咻--一-下緊飛--過，因為下晡第三節有我上kah意e5台語課--啦！
噹！噹！噹！上課--囉！「小朋友大家好」，「李老師好」精神飽足、滿面全笑容；che是阮kap老師相借問e5幸福畫面。老師教唸課文是一句一句勻勻仔來，等唸過三擺了後，伊就會hou7阮全班唸一遍；等到差不多逐家long2會曉，伊就hou7阮做「小老師」。換阮一句、老師一句。老師真厲害，一時仔用阿公e5聲音，一時仔用阿妹仔e5聲；有時陣，koh出現「怪叔叔」e5怪聲；「怪叔叔」實在有夠趣味，伊tiaN7-tiaN7 hou7阮逐家笑kah攬腹肚。所以我真希望「怪叔叔」會tang3 tiaN7-tiaN7來阮這班。
有一擺，「怪叔叔」看阮真古錐就用糖仔beh騙逐家去in兜sng2。講in兜未輸hit號遊樂園，chhit-tho5物仔是濟kah na2山--咧！來！來！來！鬥陣來去sng2好--無？無愛、無愛、阮無愛；逐家是na2笑na2 bih落去椅仔腳，hou7 hit個「怪叔叔」看無半個影跡，伊只好一個人氣phut-phut鼻仔摸--咧 ka7阮台語老師變--出-來...。
台語課m7-na7講台語，ma7有唱koh有跳喔！實在是鬧熱滾滾，尤其是老師真gau5變把戲---動作簡單、笑詼十足，實在是hou7人目睭看be7離。Chiah精采e5一節課，完全是因為老師掠準阮每一個人e5心；每一個人e5目睭--啦！有時陣，我會gong7神gong7神，m7是我無專心，是我ti7 leh想：「後擺我若大漢，我ma7 beh kap老師仝款做一個chiah-ni7心適e5台語老師」。
噹！噹！噹！下課--a!「小朋友再見」，「李老師再見」。「老師你後禮拜愛koh來喔！」。

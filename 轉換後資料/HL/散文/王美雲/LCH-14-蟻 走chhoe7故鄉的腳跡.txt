

【蟻】──走chhoe7故鄉的腳跡
王美雲

按眠床腳巡向壁角，一路走chhoe7卻是攏無看著鋛的影跡。敢講鋛未曉peh樓梯，猶是嫌樓梯傷懸貧憚peh，抑者鋛根本就無想欲peh起來，無法度為著欲畫圖，阮只好較骨力咧，落去chhoe7鋛也。
一睏仔按五樓衝落去，就喘到若牛咧，若是換作kou7 peh的，彼毋就較thiam2也！莫怪，莫怪鋛會想貧憚，無愛起去。我走去厝腳chhoe7,閣去壁邊chhoe7,嘛是攏無看著鋛的影跡，實在有夠𣘀bih。嗯，抑無換來糞埽桶邊chhoe7看覓咧，犯勢遐才有喔！
果然無錯，鋛規陣攏佇遐無閒咧般物件，一隻接過一隻，攏搬到足認真咧。看鋛鑽入糞埽洞內，然後又閣扛出一塊一塊的好食物，逐個攏踏著非常勤快的腳步，就好親像阿兵哥a咧行軍仝款，整整齊齊，一路peh過柴枝，攀過石頭山，才閣沿壁來攀過闊long3 long3的臭水溝仔。假使若拄著較大塊的物，鋛就規陣合齊來公家扛，但是若佇咧攀山過嶺的時陣，就會有一半隻a2來hong5 haiN3佇咧半空中，佇遐表演特技，會扳輪狗也閣兼haiN3韆鞦，只不過haiN3無拄好的時，鋛就會跋到mi mi mauh mauh，差一點也半小死。閣較衰的，就是hong5 haiN3 對溝底去，佇遐沐沐泅，未輸划龍船彼一款，緊張到腳手phih8 phih8 chhoah，最後亦是拚死拚活緊泅起來，水hiuh hiuh咧閣繼續扛，連彼去予水衝去的，鋛嘛會想辦法來勾著樹椏，沿壁邊閣趕轉來。毋過嘛是有未赴peh起來而一命嗚呼哀哉的。
實在予我tam7邊a看到一直替鋛流凊汗，因為若是一無小心鋛的生命隨時就會來無去也！但是一方面心內又閣真正佩服鋛，彼種認真佮團結的精神。
我提著ham3鏡勻勻仔給鋛詳細chin5,彼兩支角轉來轉去，閣未輸會發電波的天線仝款，佇遐直直咧拍信號，若舉腳弄手 （比腳畫手、弄腳弄手、比手畫刀）來作說明。有的好親像探路兵仝款，作先鋒走佇頭前四界咧探路草，沿路行閣沿路走，西爿看看咧，東爿探探咧，若行就若作記號。只要有發覺好食的物，就oat8頭過來拍信號，若感覺無對tang5的時，就趕緊轉去通知。我想鋛上驚的除了落大雨、做大水以外，閣來應該就是咱人也。過去咱為著欲趕走鋛，就用烏kou7仔粉四界掖，來阻擋鋛的侵入，後來是直接用噴的，噴到連彼木虱家蚤就攏死到無半隻，到即馬根本毋免給趕，鋛就誠自動來搬離開咱也。因為咱的四周圍攏是充滿著有化學的毒藥，而且鋛的族群嘛變到愈來愈少，莫講彼特種的蚼蟻tit欲無看見啊，就連彼好厲害的紅蚼蟻嘛已經擋未稠，開始搬厝也！所以鋛若無緊學會曉來適應這種歹環境，恐驚早慢就會來絕種去也。我想毋但是鋛，連咱人嘛是愛用仝款的心情來給想，因為規個大自然的生命攏是相牽連、息息相關的；到時陣莫講chhoe7無蚼蟻通畫，就連欲chhoe7動物翕相也會無機會，甚至咱人嘛毋知猶有法度來繼續生存落去否，這正是一件值得咱深思反省事志也！

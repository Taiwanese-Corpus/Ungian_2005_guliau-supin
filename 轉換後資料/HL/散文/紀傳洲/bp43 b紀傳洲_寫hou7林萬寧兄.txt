∮紀念林萬寧老師——siau3 念e5 心情

寫hou7 林老師萬寧兄
紀傳洲
林老師萬寧兄：
Lang3 無joa7 久無看著你，soah 聽著你不幸e5 消息，hou7 人tioh8 驚，hou7 人心疼。是an2-choaN2 nah 會an2-ne？
Lan2 當leh 歡喜lan2 所支持e5 人當選新世紀e5 台灣領導者，lan2 感覺暗暝消退，天漸漸光，雞ti7 leh 啼。Lan2 精神昌炎，lan2 若認真phah 拚，一定有好e5 將來，會tang3 tiam3 世界kap 人khia7 起，無議誤，soah ti7 這時失去你，實在真可惜！
Lan2 是中和讀冊會e5 會友，每禮拜一e5 暗時，lan2 tau3-tin7 讀冊，用pe7 母教--lan2 e5 話，講出lan2 e5 心聲；用lan2 e5 筆寫五花十色e5 社會，評論烏金e5 政治。Lan2 beh 起造1個有ka-ti7 e5 文化、語言、有自主性、有尊嚴e5 新國家。
普通時，我看你long2 tiam7-tiam7,罕得發表你e5 意見，做tai7-chi3 無liong7 無siong3,做人無性無地。Goan2 想，像你這款be7 kap 人計較、be7 求名求利e5 人，應當會tang3 像龜an2-ne hiah-nih8 長歲壽，siang2 知？你hiah 緊就hou7 天公伯--a2 khioh 去做kiaN2 婿。
Kap 你tau3-tin7 久，chiah 知你tiam7-chih-chih e5 外表，有1粒熱-phut-phut e5 心肝。你m7 管透風落雨都kap 人行街頭，m7 管ka-ti7 破病e5 身軀都kap 人請願、抗議。你一直ti7 民主電台宣佈你e5 理念，為台灣前途leh phah 拚。我佩服--你，你chiah 是正kang2 tiau 直古意e5 台灣人。
林老師！Ng3望你所信仰e5 神，會chhoa7 你到i e5  國度。
      中和台文讀冊會會友
              紀傳洲    敬叩


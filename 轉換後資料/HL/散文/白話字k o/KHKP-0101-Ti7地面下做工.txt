
Ti7地面下做工
Ti7地面上因為人常常用柴是那久那缺。好tit，ti7 地面下上帝有備辦土炭。這個土炭原本是樹木，後來化去做teng7-tauh e5物。
土炭是疊一層一層。有時hiah層e5雙頭尾 有蹺起露出ti7地面，若是hit-e5露現e5土炭較常是較下等，下底是較好，所以人ai3 開than2企 e5陷掘hit-e5上等e5。到陷底有開than2橫 e5大路；koh，ti7大路e5邊仔有開巷仔。攏是暗bong-bong。上深e5土炭礦是300外丈。有時hiah-e5 than2橫e5路有出 ti7海底e5下底。Ti7咱台灣e5北勢 e5基隆頭有土炭礦。
因為土炭礦是深，風氣oh-tit入，所以人較常有加開koh一個陷ti7大路尾，就ti7 這爿e5陷腳有起大火beh 引hit爿e5氣tui3 chia激起來。An2-ni-seN是hou7 hit-e5礦內thang 較通風。頭一個開e5 陷是hou7人kap物上落e5路，是號做落陷。Hit爿燒火e5 是號做起陷。
掘土炭e5工是真危險。Thang分別三大項：
(1)人若beh上落陷就著踏ti7桶內hou7頂面e5車上起lui7落。有時縛桶e5 鐵鏈會斷hou7人頓死。
(2)礦內有幾若樣e5毒氣。上險e5號做火氣。譬如頭窟底有樹木e5物teh爛 ti7內面，人若用柺tuh8落去攪撈hit-e5土糜就有puh 管仔起來。He水管仔內 e5氣就是火氣。火氣不止 gau5著，也teh 著 e5時ai3 piak8。An2-ni-seN，人ti7礦內m7-thang用平常e5燈仔。人若ni一支銅針kap一支燒氣較快透過銅針。所以咱thang 知有物gau5引燒氣，有物較慢引。礦內e5火氣若tu2著熱夠額大就piak8,若無就 be7。因為an2-ni掘土炭e5師傅有將幼幼e5銅鑼包伊e5燈，就燈內著 e5火e5熱若到ti7 hit銅鑼，銅鑼會引伊四散，所以外面e5火氣若tu2著hit-e5銅鑼就熱無夠額大thang hou7伊爆破。
(3)有時ti7礦內水泉衝出來，亦有時邊仔kap 頂蓋有崩落來。為著chiah-e5風險e5事情濟濟人bat受大害。
有一日有兩個掘土炭e5師傅ti7礦內。一個iau2-boe7娶某，是信耶穌e5人。Koh一個有某子，有看輕救世e5真理，亦有怨恨伊相kap做工e5伴。當hit日hit兩人teh tiam3 ti7落陷腳e5位。信主e5師傅忽然看見頂面e5所在teh 崩落來，亦大水beh流出來。伊知是大風險，koh無偌久會teh in攏死。時有夠thang 家己走盤入ti7桶內叫頂面e5人緊緊上伊起來。Teh-beh做an2-ni，伊想伊e5對敵iau2-boe7有接納耶穌，亦有某子，所以迫伊著趕緊救伊e5性命。伊隨時趁伊e5好伴e5話脫離災厄。信主e5人受死。
咱bat怨恨耶穌做伊e5對敵。當伊ti7世間有機會thang救家己。總是無。伊歡喜受死救咱。咱應該著數念伊e5大恩，o-lo2伊無煞。
(台南府城教會報第101卷，1893年9月) 
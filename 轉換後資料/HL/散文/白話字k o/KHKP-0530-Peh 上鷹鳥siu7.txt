Peh 上鷹鳥siu7
（Climbing to the eagle’s nest)
周玉春
鷹鳥算是食肉e5 鳥類e5 中間，上大隻koh 上勇--e5 e5 1款。Hit 個嘴角真利koh 勇，hit 個爪khiau-khiau koh 尖尖；所以到額thang 咬肉來食。
有時鷹鳥，連細漢囡仔也hou7 伊咬去囥tiam3 伊e5 siu7--nih8。無幾年前ti7 蘇格蘭e5 所在，ti7 1個山中果然有這個事誌。
Bat 有1日，熱天時，青天白日e5 時陣；有幾若個查埔人、查某人佮囡仔出去草埔割草。有1個食奶e5 嬰仔，因為傷細漢，be7 thang 鬥創甚物；倒ti7 1 te3 大石磐e5 蔭影teh 歇睏。
忽然有1隻金金e5 鷹鳥，因為伊e5 siu7 抵好ti7 真懸e5 山頂，看著嬰仔；iu7-koh 抵tng7 hiah e5 割草e5 人，真無閒ti7 別區園teh 做工；伊就chai 落來，用伊真勇e5 爪掠hit 個嬰仔去。
Hiah e5 ti7 草埔e5 人趕緊走來beh jiok ，總--是伊thi2 開伊e5 大翼，咬嬰仔，做伊直直飛上山頂去。
中間幾若個查埔人佮婦人人，有試看peh 上hit 個石頭滿4界e5 山；總--是無路，in liam5-piN 厭sian7 就倒轉--來。

若是嬰仔e5 老母無倒轉--來，伊知影鷹鳥e5 siu7 是ti7 伊e5 頭殼頂真懸e5 山；所以伊若無救伊e5 囡仔著，伊的確無想beh 落--來。伊就peh 上真崎e5 石頭，就是攏boe7 bat 有人敢peh 上e5 所在。伊e5 手hou7 刺chhak8 幾若裂，伊e5 腳流血，就是hou7 真利e5 石所割。總--是chiah-e5 伊攏無掠做甚物，因為伊e5 囡仔iau2-ku2 ti7 鷹鳥e5 siu7 。
後--來停有hiah 久，伊就peh 上到鷹鳥e5 siu7 － ti7 hia 1大堆e5 柴疊疊ti7 1 te3 石磐頂。3 隻鷹仔子ti7 siu7--nih8,ia7 ti7 in e5 正爿，嬰仔倒teh 睏重眠！老鷹鳥做伊koh 飛去別位。老母si7-soa7 緊猛抱伊e5 囡仔起--來，越倒轉beh 落山崁。總--是beh 落--來是比beh 起--去oh得。Tauh8-tauh8 chhu--落-去，跋倒ti7 真崎e5 所在。Ti7 hia 無路，伊煞m7 知tui3佗落條路thang 平安到草埔。
佳哉，chhau3-kham2有1隻羊佮細隻羊仔子tui3 hia 過。「羊知影佗落 1條路 thang 行，」嬰仔e5 老母an2-ni 想，「我beh toe3 伊，」就真正toe3 伊。
所以伊將羊仔做頭chhoa7 路，抵好日頭落ti7 伊所企e5 後面e5 山，iah8 伊e5 囡仔已經穩當ti7 伊e5 手，伊e5 心真歡喜，ti7 草埔teh 奇怪e5 朋友e5 中間。
有1個老人看見這個事誌就講：「真正，真正上帝佮伊ti7 teh ，chhoa7 伊peh 上真崎e5 山，保護伊脫離攏總e5 傷害。」所以hiah e5 查甫人，婦人人、囡仔攏跪落ti7 抵即發e5 草，來感謝上帝e5 疼痛。
（tui3 高等女學校4 年生e5 英語讀本翻譯）
「親像父母疼痛，
伊生孤單e5 子；
上帝亦疼敬伊e5 人，
贏過父母e5 疼。」
(台灣教會報第530卷，1929年5月)


論白話字
甘為霖
前卷e5報有講咱e5漢字kap日本字是無甚mih合庄社人e5路用，反轉教會內teh用e5外國字真正會做tit。講起了，hit篇論有舉議咱著將先生e5氣力kap教會e5錢財設一個外國字e5新聞報，也有請看報e5列位著罔來參詳這層事。今我ai3講幾句。
論漢字。(1)英國人iau2做生番e5時陣，這號字已經有大功效；(2)現今ti7歐羅巴kap大美洲e5大學有差不多30個博學先生teh教漢文；(3)清國近來e5大興較大半是出tui3百姓真保惜in本地e5學校，的確m7是因為外國字有開路來牽伊。設使會友ai3辯駁講，屬漢文無甚mih利便e5字母，也字典有四萬外無相同e5字；咱著記得現時出e5冊真gau5排列字續解明逐項，致到主日學e5囡仔講究了就無偌久會曉讀。論無同e5字到hiah-nih8濟，大家知若是人bat cham2然較少，thang算伊做讀冊人。
咱亦著想這幾項：有大出名e5先生干證講，3,000無同e5字是夠額thang hoaN7各日出e5新聞報；新約全書有2,000外無同e5字na7-tiaN7；唐山有真濟會友，雖然m7-bat白話字，in e5老練kap熱心真正thang可取。
論本國e5學校。日本人真少m7-bat字。這是因為照國法in-e5囡仔攏入小學；所以滿四界有人teh備辦告白、新聞報以及雜學e5冊，到算boe7了。若是an3-ni，是誰仔敢講。日本人已經顯出e5大才調是因為in放hiat-kak8漢字kap本國e5假名，才hou7外國e5白話字chhoa7 in到較開闊e5所在？Koh一項要緊就是咱應該著大量來數念日本官ti7台灣所設loa7濟項e5好法度。In的確ai3台灣眾百姓緊bat字；m7-ku2雖罔無教外國白話字ti7逐位e5公學校，咱m7-thang 扑算這是行m7著路，抑是in e5心肝固執m7知影。照我teh看，咱m7免煩惱因為現時有真濟台灣人學漢文kap國語續得著好機會ti7國家e5醫生館、學堂、郵便局、火車局、海關、派出所，chiah-e5。願大家享受主e5大恩，hou7咱gau5體貼逐等號e5人，ai3 ine5靈魂kap身體得著快活平安！
論白話字。Teh舉薦白話字e5中間，五月e5報有指英文做樣，總是咱若小可查就知hit兩個番文是不止無同。(一)英文攏m7免將甚mih外國停筆e5號，反轉中國人e5番文，寫字了，著落八音，鼻音kap其餘e5號，致到濟濟人嫌費氣，也所記e5無thang好看。譬如來講，人than3英文法，na7-sai2 落筆就做一下會寫名親像chiah-e5:Jerusalem, Mesopotamia；廈門音著an2-ni來記：耶路撒冷、米所波大米。看廣東、潮州，抑是福州e5白話字，我ti7-chia所講就會明，因為in-e5字號比廈門e5有較濟。
（二）雖然英國e5土音有濟濟腔口，百姓e5新聞報，逐等號e5冊kap　批信有排列字母e5字照定著e5規矩。在清國民e5中間m7是an2-ni；因為in-e5外國白話字不得已著te3逐所在e5土音；所以無一款是會堪tit做通行e5路用，親像漢字。我an2-ni記是因為某人將漢字、和文kap白話字相比，所以請看報e5列位m7-thang錯。
論起咱著an3怎樣hou7台灣人較bat字，我這tiap8有閒thang寫兩句na7-tiaN7。
Beh鼓舞白話字，扑算大家協力趁一個定著e5正字法會做得，也是真好。照現時e5款，聖經以外，別號e5冊罕tit用字母e5 ch--字；會友也常常bat tu2著chiah-e5所印e5字句：huih kap hoeh,choe7-choe7 kap che7-che7,ka-ki7 kap ka-ti7,gun5 kap gin5,chi2-be7 kap chi2-moai7,peh-siN3 kap peh-seN3，an3-chaiN2-iuN7 kap an3-choaN2-iuN7，tsan7 kap chan7。今若是咱新出e5聖經是真合做通台灣會友e5路用，mih-sai2有這號e5變換？Beh hou7眾會友e5心受勉勵，kiam2 m7著將教會報e5一半印漢文kap和文，一半印白話字？到這時，草地e5兄弟有教會報，大會e5連絡、主日神糧以及偌濟別號e5冊thang做in-e5路用。
論料理學校，這層事，咱e5心著開闊，gau5體貼逐等號e5人；親像台南城內這tiap8有300外屬教會e5學生ti7-teh；有少年e5會友那濟去日本讀冊，也有咱傳道e5先生tauh8-tauh8 teh煩惱in e5淺學。好朋友--ah！的確著叫醒。M-thang 趁甚mih浮萍續 hou7教會外e5學校來贏咱。
 (台南教會報第315卷，1911年6月) 
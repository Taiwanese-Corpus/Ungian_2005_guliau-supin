迎佛冤家

 每年3月23日就是媽祖生。Ti7府城有一間大媽祖廟，是祀大媽參二媽。後--來有分二媽e5神像去北港奉事，號做北港媽。幾若年以來，有風聲伊e5名興到南北二路，四圍e5男女不止熱心服事，有e5去北港燒金，有e5來府城，無定著。北港e5二媽有時三月面著來府城，探大媽。
今年3月14日，有入府內；未到城門e5時，城內外e5廟有十外頂大輦出城去等接--伊。Teh beh相近e5時，大家相爭ai先接--著，搶頭香較有名聲，走到冤家，三老爺宮較處頭鏢，大旗舉無抵好，hou7普濟殿境e5人li3-li3破，tui3 hit-tiap8就拾恨。抵抵入城e5時大家就相扑--lah，chham賣物e5擔續long3-long3--倒，以及賣粉粿e5甌仔也續提--起來準石頭相擲，舉人e5店窗枋做器械來摃--louh！參toe3 teh隨香查甫查某也著傷不止濟人。佛轎有e5也續扑歹，兩爿有e5著傷真傷重，致到著扛去hou7縣主驗，也續掠4個人送落縣。
三老爺宮真m7願，倒轉去叫人來截ti7半路beh扑--伊，抵抵普濟殿e5佛轎過，beh倚兩間厝遠，就hou7伊圍--teh，m7-ku2普濟殿強koh chhoaN3，tou2-nge7犁--過去，ti7 hia又koh怨家，佛轎扛走到小媽祖，hia e5人就來ka7 in做公親，佛轎hou7小媽祖留隔一暝，才hou7伊扛倒--去。三老爺宮e5人著傷不止濟，普濟殿也無少。
像hit 日下太子佮南廠也扑到不止傷重，是因為頂pang去送南鯤身王爺就有積怨。
到16日北港媽beh倒--去，縣主就照次序排列hou7 in送出城，武營也派兵去持防，是驚了hiah-e5佛轎koh冤家。送出城e5佛轎佮人已經倒轉--來，北港媽就行，beh近洲仔尾社，hia e5人也來接--伊，續送過伊e5社，嶄然有hiah遠；hit 時in e5厝就hou7火燒真濟間，續無人thang扑火，到in倒轉--來，火已經hoa--lah！可見敬佛會害人真慘--lah！
(台南府城教會報第22號，1887年4月)
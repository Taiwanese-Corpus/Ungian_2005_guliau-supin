製鹽e5 機器
自早前以來每所在teh曝鹽攏是將鹹水曝礁，較濟位是用日曝--e5:總--是英國kap 美國 e5 日無hiah炎，正用土炭焚鼎來煮。M7-ku2 hit個土炭較貴，鹽e5 價錢較俗，較無啥趁。 近來英國有人激出一個機器，雖然猶原是用土炭來煮，m7-ku2 所用e5 土炭極省，一灶e5 土炭會煮得幾若鼎e5 鹽；本錢較省，趁錢較濟。照hit爿e5 國法若有激出新機器e5 去稟報官府，官府m7准別人做kap伊相像e5。別人若ai3做kap伊相像，著講錢hou7 hit個人歡喜，正beh准伊做。
Chim仔有美國製鹽e5 會社kap hit個激機器e5 人立約，這個製鹽 e5 利權只有hit個kap伊立約e5 會社會製造--tit，通美國 e5人攏總be7 製造--tit，beh 將一千萬銀ka7伊買這個利權；這個激機器e5 人已經允伊。這個人是咱英國長老教會 e5 長老。
(台南教會報第317卷，1911年8月) 
大社e5醫館
盧醫生
我tui3今年三月間去大社開設醫館；tiam3 ti7 hia到11月20停醫，落來府城過年。An2-ni toa3 ti7 hia計共8月日久。從中所來醫e5人額有排列 ti7 下底。
新來就醫e5人是2315。In中間有190個toa3 ti7 醫館內，亦有366用thai5割ka7 in打tiap8 。有e5來幾若擺。若beh算新--ekap5舊--e5,我有看共13847人。
Hiah-e5病人較濟是做穡人，toa3 ti7 鄉社--e5;toa3 ti7 城內抑是街市--e5較少。好額kap紳khim e5人較罕tit來醫館就醫，eng2 ai3請醫生去in兜ka7 in看。雖然hiah-e5人較濟是對較近e5所在來，iau2-ku2有e5 bat tui3較遠e5所在，幾若日路來醫館打tiap8;亦有客人偌濟。另外有濟濟人來醫館，m7是beh請教醫生，不過愛買ke-na2-hun2去打tiap8 寒熱症，hiah個人無算。
醫館所設e5規矩，就是逐日早起下昏著禮拜。下晝時醫館e5學生若閒，常常歡喜去chham病人議論道理，亦教in唸教會e5詩，因為hiah-e5人較濟是m7-bat字--e5,卻有濟濟人歡喜聽，koh有幾若人倒--轉去in厝，每禮拜日家己koh來禮拜。向望別日hiah-e5人beh做耶穌e5學生。
今請咱教會e5兄弟姊妹替大社醫館祈禱，hou7 hiah-e5破病人所聽e5道理會感激in e5心，hou7 in知in e5靈魂亦有病症，著就近耶穌來得著救。
(台灣府城教會報第69張，1891年1月)
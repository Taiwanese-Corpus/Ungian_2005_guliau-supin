今仔日
羅虔憶  譯
今仔日是你所有，亦是你所做，比並你無半項，你無做甚物，就親像攏無今仔日；今仔日就是歡喜，就是工，就是生活。
昨昏m7 免看做問題，因為已經過去；明仔再也m7 免掠做問題，因為iau2-be7到。今仔日上要緊的日，今仔日有機會，因an2-ni著致意來趁，無論甚物機會。今仔日來笑，今仔日著有好膽，今仔日著有歡喜，今仔日就是你的日。Ti7今仔日世間逐項漸漸teh 換，今仔日你thang koh越頭，koh反悔；今仔日你thang用昨昏所學的，今仔日thang得著活命的生活。
第一要緊，今仔日m7 免驚，koh攏m7 免掛慮，hou7無要緊的事攏bo5-lo5溶溶去；今仔日著做工，著幫贊，著疼痛，因為今仔日boe7 會koh來。
 (台灣教會報第438卷，1921年9月)


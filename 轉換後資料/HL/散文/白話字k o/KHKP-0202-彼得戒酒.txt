彼得戒酒
Ti7 某所再有一個人姓穆，名彼得kap伊e5查某子羅黛做伙企。禮拜e昏ti7 伊e5 the椅teh坐，食酒配煙，就ka7羅黛講：「羅黛--ah!牧師e晡所講e5道理真正是明，koh是活動e5話，會感激人e5心。羅黛聽了，問in 父看甚mih牧師講道理。彼得in3 講：「He2是別位來-- e5,我 m7-bat--伊」Koh講：「真正是好聽，咱家己e5牧師be7曉講一分仔親像伊an2-ni。」羅黛是智識e5查某囡仔知伊e5父kap牧師有淡薄不睦，所以有怨恨e5話意，知若kap伊辯駁也無采工做an2-ni問：「阿爹，伊講甚mih道理？」彼得講：「以色列人teh過紅海e5事。題目就是“以色列人行ti7 海中親像行乾地” 頭一項講紅海會比並是咱所企e5世間，咱著行過親像ti7乾地，m7 thang hou7世間e5罪沐著咱e5衣裳kap腳。第2項，咱已經得到主贖回，咱著行中央e5路，m7-thang倚雙爿淹死人e5罪界。Ai3--ah！講到明明白白，講e5 中間目珠若看以色列人teh 過紅海e5起像。咱e5牧師若會曉講親像伊an2 ni真正會堪tit算額。」
可惜，彼得所teh恨牧師就是an2-ni。彼得暗時愛食酒食酒m7 na7家己愛食續勉強伊e5查某子著kap伊飲一甌仔。牧師定定勸伊著戒酒ka7 伊講：「食酒--e5 be7 tit thang入天堂。」koh講：「你m7 na7 teh 阻檔家己續teh迷你e5查某囡仔」彼得受氣ka7牧師講：「無干涉你e5代誌，出在我食！若ai3用酒洗身軀也thang。」牧師講：「你若用酒洗身軀iau2 ku2 較智識；洗外皮，ku2 be7害著心內。」彼得koh 較受氣，tui3 an2 ni四界chhoe7 khang3缺thang嫌牧師。
 
Hit e昏彼得若lim 若o-lo2別位來e5牧師gau5講道理，o-lo2了就續睏--去。夢一個夢看見有海，雙爿e5水koah5到若牆壁，中央是乾e5沙路，沙金sih sih。路透到一個城。城門、街路逐位專專精金。沙路teh往來e5人真濟，逐e5 ai3入城門。沙路有天使用金掃手出力teh掃地，ai3 贊過路e5人清氣到城門，hou7顧門e5 thang准in入。
有e5清氣清氣到門，顧門--e5將頭到腳詳細看，看若無一點e5 la5-sam5,真歡喜開門hou7 in入；內面人也歡歡喜洗接納in。Iau2 有e5無細膩，行路e5時ai3倚偏邊hou7海水phu3—著 in e5衫，到城門衫攏一jiah 一jiah e5 驚人；顧門--e5 m7 ka7 in開；in家己憂悶，做in tui3別位去。
過路人e5中間有一個真歹心，手koaN7一個水矸。天使掃到金金，hou7 過路e5人 be7沐--著。總是hit e5 koaN7水矸-- e5,企ka-chiah後piaN3 la5-sam5水出--去，沙liam5-piN變做土糜；若沐--著，洗攏be7 lut。天使也無喝thang洗到清氣。天使攏無嫌伊，獨獨出力掃伊所bak e5 沙，到會koh清氣。彼得teh 看奇怪in吞忍到an2-ni，chhau3-tu2-kham2羅黛也tui3 hia過。彼得看天使koh 較要緊伊e5路，就真歡喜，koh伊直直去攏無倚水邊。老父想：今穩當清氣到城門。行，半路較加hit e5歹心e5出來piaN3伊e5 la5 sam5水羅黛e5腳攏去bak--著。
彼得真受氣，問天使看：「An2-choaN2無阻擋hit e5人？」天使搖頭講：「可惜--ah!阮 e5 主m7准阮 chhap--伊。
彼得講：「“m7准”！lin2著家己主意；hit e5人m7 na7 teh害家己也teh害我e5 子，擋伊be7入hit e5榮光e5城。害--ah!我e5 子-- ah!」天使講：「我知--lah，可惜--ah。」
彼得koh 較受氣大聲嚷，講：「Lin2 iau2-ku2 m7 開嘴？」天使koh講：「我無法tit。In久m7聽；逐人是伊家己做主，出在你勸伊，到尾伊就家己主意；阮天使想攏be7出。」
彼得大受氣講：「你若m7,我的確beh擋--伊。天使講：「An2-ni會做tit天使所m7 thang做--e5,上帝有時准人去做。」
彼得展勝發力行近倚hit e5歹心e5人beh sak hou7 伊倒；彷彿恍ngiah8 一下，koh看卻就是伊本身。這時顛顛倒倒，水矸打ka lauh8,續變土糜；醒，看m7是驚人水，原來是酒！羅黛講：「阿爹--ah，你有去睏chhia倒酒矸；酒攏bak著塗腳e5毯仔。
彼得iau2半睏、半醒，看毯仔攏tam5講：「有影。」Khiu2羅黛e5手教伊緊緊企別位驚了沐著伊e5鞋。 
羅黛gi7-gi7笑講：「bak著鞋，無要緊，是酒na7-tiaN7，kiam2會傷害--mah?伊m7知in父所看見e5光景。
彼得起來直直像hit e5 tam5跡講：「酒實在會大傷害人；今我到一世人m7 koh tah酒入這內面。」
Tui3 hit tiap8到死伊m7 bat koh lim一滴e5酒，四界勸別人著靠救主耶穌e5恩戒酒，行無bak著汙穢e5乾地到ti7父榮光e5厝，hou7天父kap天使歡喜接納。
(台灣府城教會報第202卷，1902年1月) 
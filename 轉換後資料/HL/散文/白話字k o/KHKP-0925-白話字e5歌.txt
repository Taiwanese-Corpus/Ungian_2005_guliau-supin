
白話字e5歌
陳聰發
列位兄姊。咱自到今iau2無白話字e5歌，kiam2無感覺tui3教白話字有困難--mah？我真感激過去e5先輩kap老師e5偉大，m7-na7 hou7我會曉白話字，koh hou7 每一個親近白話話字e5人攏hou7伊kap in 相bat，ti7 chia ai3表幾句tui3 in說謝。
我bat想講，別個民族 (如日本、英國) 攏有in e5字母歌，也真愛這個歌，感覺tui3 教學上加真利便，也hou7細子抑是tu2才來學讀e5人快記ti7腦內，koh 向望hit個效果愈好。Tu2-tu2 teh 想這個代誌，阮有chhoa7主日學e5學生去柳原教會遠足，看見in有an2-ni做，也hit個成績比過去加真有看見進步，後--來阮也an2-ni實行，果然有影。今我ai3將tui3柳原教會所學hit個歌分hou7逐家，向望逐家試看mai7。Koh無偌久春季學校也 beh到--lah，請逐家用遠大e5計劃來掃除文盲e5人，m7-na7 an2-ni，更加hou7較濟人來bat 上帝e5話，是我所向望。
今hit個歌是an2-ni
4/4 Key D
| 1 1 5 5 | 6- 5-|
a i u e  o ou
| 4 4 3 3| 2- 1-|
chiah e5 叫做母音
  | 5 5 4 -| 3 3 2 -|
  b ch chh g h j
  | 5 5 4 -| 3 53 2 -|
  k kh l  m n ng
  | 1 1 5 5| 6 - 5 -|
  p ph s t th ts
  | 4 4 3 3| 2 - 1 -|
 chiah e5叫做子音
(台灣教會公報第925號，1964年1月)
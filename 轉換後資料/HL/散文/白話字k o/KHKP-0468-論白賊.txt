論白賊
Kh. Th. P.
照你扑算白賊怎樣？我想hit個厲害m7 是小可，因為會害家己，也會害別人，koh 會害教會無體面，也有犯著上帝e5 戒律。雅各（3：2-7）有講：「因為咱眾人ti7 濟濟項跋倒。Ti7 講話無跋倒--e5,就是做完全e5 人，也會約束伊通身軀。咱下be2-ka7-kiuN ti7 馬e5 嘴hou7 伊順趁咱，就管轄in 通身軀。Koh你看hiah-e5 船，雖然hiah大隻，hou7 大風掃伊，猶原是用細細e5 舵hou7 伊轉oat，照舵公e5 意思所愛。An2-ni 舌，是細細e5 體，iau2-ku2 講大話。你看，小可e5 火燒樹木偌濟--ah！舌就是火，ti7 咱百體中做不義e5 世界，扑la5-sam5通身軀，一生e5 行動tui3伊發火；伊家己e5 火是tui3地獄發。」今咱教會內e5 人講話若無約束伊e5 舌，就是失落伊e5 信用，致到所講無人ai3聽。俗語有講：「君子e5 人，講話為憑；小人e5 人牛皮寫字也無憑。」
(台灣教會報第468卷，1924年3月)
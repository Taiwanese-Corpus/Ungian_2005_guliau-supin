婦人 e5 社交
陳仁愛
常常聽起流傳講：「He ！查某人。」聽著這句，逐人都了解hit 個意思。我teh 想hit 個因端m7 知是怎樣？婦人人到底有幾部份e5 缺點來生出這句e5 流傳。今將所想一屑仔寫ti7-chia，看會做至小可e5 勉勵我佮姊妹抑boe7 ？
就是社交e5 事。古早信有女人國，穿心國，小人國。大家信教會移山，但是這陣無人愛信。就是對人那有社交，世界e5 狀況儼然親像ti7 目珠前。Hit 個國若是愛佮別國交通貿易，tui3重社交，hit國是文明。若是親像早時鎖國e5 時欠社交，就oh進步，續倒退。家庭社交若欠，親像早時婦人人無出門，全無社交，若見著親人ngiauh8-ngiauh8-chhoah ，企boe7 tiau5 ，話講boe7出，實在可惜。設使若佮親戚往來親熱，大家相幫贊，實在是家庭進步e5 地基。
Koh 教會e5 社交，有姊妹抑是兄弟對教會e5 工真貢獻，咱也著歡喜做親像hit號e5 人，kiam2-chhai2 身份有比別人較懸，也是著想著「社交」兩字來家己降低咱e5 心，歡喜佮教會e5 人人親密往來。An2-ni 會內會外的確歡喜歡迎這款e5 人。也流傳e5 話也會漸漸消無。
Koh 一款，就是第一好，第一要緊e5 社交法，就是將咱e5 主極親愛e5 道理播揚hou7 人知。這款e5 道理世間人人都攏有份。親像頂面所論e5 社交，有人真gau5 交陪，真闊koh 出名。可惜欠主耶穌e5 道理做社交e5 路，致到有時抵著失敗。今極要點就是ti7- chia。所以親像這班北部有設女宣道會，大家出ian5差宣道婦四界傳道理。咱若m7 是對祖家宣道會派人傳道理hou7 咱，咱的確boe7得佮主交陪。In 若m7 是對實行「社交」2字，咱信主e5 快樂對佗落會得著？咱若有出ian5 hou7 宣道婦，就是伊所到e5 所在，咱e5 社交也到ti7-hia ；若出一sian2 ，雖是小可，m7-ku2 對宣道會e5 工咱e5 社交會到ti7-hia 。女宣道會e5 目的就是因為an2-ni 。所以向望所疼痛e5 姊妹，逐人用lin2 e5 見識koh 加添來想，咱若入女宣道會有甚物非常e5 價值ti7 --leh 。
(台灣教會報第465卷，1923年12月)

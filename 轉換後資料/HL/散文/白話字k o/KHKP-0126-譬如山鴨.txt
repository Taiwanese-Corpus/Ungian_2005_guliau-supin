
譬如山鴨
Ti7蘇格蘭有一日1 e5做穡人ti7山裡行遊，看見1隻山鴨e5 siu7,從中有卵ti7-teh。伊將chia e5卵帶轉去創hou7 一隻機器孵。孵了出鴨仔子。 每日雞母就chhoa7 hiah e5鴨仔去厝前厝後四ke3 thit-tho5,到tng3就chhoa7 in 倒來hou7主家飼，飼了就逐暝續chhoa7入tiau5,kap其餘e5雞仔做伙歇。 人看hia e5 鴨仔無phai-phoe in是山鴨。
有歷過幾仔禮拜就hiah e5鴨仔漸漸大 in e5 幼毛變做粗毛。逐日in 去溪仔siu5水，後來落溪仔siu5出大河。總是逐暝猶原倒來chia 續去歇。到後來in 就kan-ta 青狂食，續無愛入tiau5隔暝。有時食了就做in走，透暝無入內；有時hou7主家掠著續ka7 in關teh。總是那久那歹掠，到夏天e5時in 家己去討食會飽，就攏無koh倒傳來。到hit-tiap chiau5-chiau5變做山鴨。Hiah e5鴨仔雖然出世ti7人e5家內，總是in是山鴨e5 種。
今 lin2 chiah e5囡仔差不多親像hiah e5 鴨仔。Kiam2知lin2父母是屬主e5人，lin2家內也趁主e5規矩。M7-ku2 lin2 e5 本源m7是自然屬主，親像hiah e5 山鴨m7是人家自然e5 種。Lin2 量必kaN2無愛做山鴨。總是有山鴨e5種ti-teh。設使那無受教訓責督，驚了將來be7免tit去歸hit等類。   
(台南府城教會報第126卷，1895年9月) 
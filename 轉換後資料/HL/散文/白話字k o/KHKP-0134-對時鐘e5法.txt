
對時鐘e5法
頂年教會報有印一張單，記日出日落e5時，hou7人thang看來chhiau5 in e5時鐘。這張大路用，總是有所在較be7 用tit,人若toa3 ti7內山，無看見日出日落，hit張單較無路用。所以koh 加一個新單，hou7人chhin3-chhai2 所在攏會tit對時鐘。
日頭是東爿起，西爿落，到中晝e5時日頭對南。所以人若是用日規抑是別物法度知日頭對南e5時，伊就知日中晝e5時。總是日頭tu2-tu2對南e5時，無的確是12點鐘，有時是12點出，有時iau2-boe7 12點。今下底印一張hou7 lin2 知日頭對南e5時是tu2-tu2幾點鐘，總m7 免將逐日攏印，那使趁節氣來對，其餘e5日thang推測。中央hit choa7 是記lin2 e5節氣屬ti7阮西曆甚mih月甚麼日。這個m7 但合ti7今年e5路用，逐年攏平平是an2-ni，因為若算西曆e5年，節氣是定著hit日，年年無換。

節氣	西曆	日對南
小寒	正月初6	12, ,06 
大寒	正月20	12, ,11
立春	二月初4	12, ,14
雨水	二月20	12, ,14
驚蟄	3月初3	12, ,12
春分	3月20	12, ,08
清明	4月初4	12, ,03 
穀雨	4月19	11, ,59
立夏	5月初5	11, ,56
小滿	5月20	11, ,56
芒種	6月初5	11, ,58
夏至	6月21	12, ,02
小暑	7月初7	12, ,05
大暑	7月22	12, ,06
立秋	8月初7	12, ,06
處暑	8月23	12, ,02
白露	9月初7	11, ,58
秋分	9月22	11, ,53
寒露	10月初8	11, ,48
霜降	10月23	11, ,44
立冬	11月初7	11, ,44
小雪	11月22	11, ,46
大雪	12月初6	11, ,51
冬至	12月21	11, ,58

人若愛知日對南e5時，有幾若e5法度thang用，今將一項記得下底。著備辦一枝竹抑是柴、鐵，攏thang，總是要緊著直，差不多3尺長會做--tit。這枝著下坦倒，平平，一頭掛對南，一頭掛對北，正正，離地差不多2尺。也著備辦koh一枝，較短，猶原著直直，將兩條線雙頭縛ti7 hit個大枝e5下底，墜落tu2-tu2 ti7下面離差不多尺半，親像下底這個圖e5款式。

頂晡e5時來看就ti7伊e5西爿有兩個影，日頭愈懸，這兩個影愈相倚，到日對正南e5時兩個影就合做伙做一個，tu2-tu2 ti7 hit兩支e5下底。過晝e5時兩個影對東爿過--來，愈久愈離開。著斟酌看兩個影做伙e5時，後來對頂面這張單thang知hit tiap8 是tu2-tu2幾點鐘。
 (台南府城教會報134卷，1896年5月)
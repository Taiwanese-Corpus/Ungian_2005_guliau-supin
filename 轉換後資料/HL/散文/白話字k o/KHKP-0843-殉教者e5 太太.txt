
小題目，小故事
中樂生 
殉教者e5 太太。
1956年e5 2月20日發行e5美國大雜誌「生活畫報」。有出幾張像，teh 說明5個宣教師去南美洲奧加族( Augas )厄瓜多國傳道理。奧加族山地e5 所在iau2是無穿衫，無穿褲e5 野蠻族，常常有thai5 人做祭祀e5 族。
五個宣教師到這所在煞hou7 hiah e5生番thai5 死，hip ti7像--nih e5情形，是飛機e5探險隊所hip--e5,也有身屍浮ti7溪--nih，hou7人發見--著e5。
到1957年8月，無扑算chiah e5 宣教師e5 一個太太kap嬰仔tu2出世一年外--e5,相chhoa7去hiah e5 生番e5 所在beh去傳教。Hiah e5 消息kap像koh出ti7 生活畫報--nih，另外也有受thai5死e5一個宣教師e5 小妹也koh去hia傳道理，hit e5 像kap消息也有出ti7 生活畫報雜誌--nih。
到1958年e5 12月號有koh出in e5 像ti7 生活雜誌--nih。今hiah e5 像有出3 張ti7本報，請讀者也看，也想，tui3 hia來受教示kap激勵。

(台灣教會公報第843號，1959年3月)
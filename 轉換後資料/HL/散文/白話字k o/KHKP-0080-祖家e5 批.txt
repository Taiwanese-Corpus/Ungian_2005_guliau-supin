祖家e5 批
Ti7 大英國有守寡人，伊獨獨一個查某子nia7-tiaN7。Hit個老母hou7 伊e5子去別所在讀冊，親像草地人落來府城一般樣。到放假e5 時囡仔倒來厝--裡kap伊e5老母做伙。Hit個囡仔逐日聽見in 娘teh讀聖冊，那讀那歡喜；因為伊iau2細漢無甚mih會曉titin娘teh歡喜甚mih代誌。就問伊：「俺娘因為啥事，所讀所看e5冊是an3-choaN2樣，你到chiah歡喜--leh ?」
In娘就ka7伊講：「你hit 時出外，我所寄hou7 你e5批；你有常常看，常常讀抑無？」囡仔就應--伊：「有--nouh ! 因為我知是你寫--e5,所以我不止愛讀，讀了koh再讀，我e5心真正歡喜接--著。老母ka7伊講：「你kaN2是因為批--裡有講起家內e5事hou7 你看了親像倒--來咱兜，逐項攏知；所以到chiah歡喜。我所讀--e5 teh歡喜也親像你an2-ni，因為這本冊是天父寄--來e5批，hou7 咱thang知ti7 天堂有永遠活e5福氣，hit所在算是咱e5祖家所通知e5消息，我才有hiah 愛讀。上帝e5旨意若留你e5生命到大漢長成，你就漸漸會曉--tit，別日我teh-beh向望你會親像我hiah愛讀。」
囡仔問講：「照你teh講，天堂是我e5祖家--mah？你若beh去hit 時，m7 知beh chhoa7我kap你做伙去--無？」老母應伊講：「我e5 心卻親像teh向望天堂真正是你e5祖家；總--是你這世，我無的確知，我本身實在be7堪tit chhoa7你去hia，iau2-ku2知若倚靠hit 個人伊就會。」
囡仔應講：「Hit 個人是耶穌基督是抑m7 是？」老母應講：「就是--lah！我逐日替你祈禱求上帝賞賜聖神感激你e5心ka7你指示引chhoa7你就近耶穌。你若靠伊e5義toe3伊e5腳跡所行，別日就會穩當kap我做伙ti7 hia。」
(台灣府城教會報第80號，1891年12月)
心門e5 鎖匙
內地有某說教者有an2-ni講起伊本身e5 宗教經驗。
「我欣慕愛得脫離罪惡，就去」尋孔子，釋迦，以及其他東洋洋所有e5 宗教。可惜攏無thang得著幫贊。我就去chhoe7羅馬天主教，起頭囥大e5 向望；m7-ku2 發現著in e5 禮儀是kap在內e5 宗教真相像。後--來我有接近美國e5 宣教師，對in來得著單純e5 福音。對an2-ni，我才chhoe7著久久所khang-khang teh 追chhoe7--e5。我e5 心是親像一個真oh得開e5 鎖。孔子leh用伊e5 鎖匙ka7我開，m7-ku2 伊e5 鎖匙無合鎖匙孔。釋迦e5 也是an2-ni。Ia3 法王e5 鎖匙只有thang穿入去一半na7-tiaN7。總是基督e5 鎖匙，一下就入去教內底，liam5-piN開。今我確實信，這個神聖e5 鎖匙是創造者，也是我e5 心神e5創造者。
(台灣教會公報第664號，1940年7月)

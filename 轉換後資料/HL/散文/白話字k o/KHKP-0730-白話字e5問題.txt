白話字e5問題
南投：謝經
青年團契e5代表tui3台南e5夏令會倒--來，有teh報告講，關係白話字e5問題，有一部份e5人teh主張講：「白話字是無必要。」我聽了不止艱苦。講「白話字無必要」就是講「台灣話無必要」。因為白話字kap台灣是be7-thang分離--tit e5。（請看台南冊房所發行巴博士e5傳記《?????博士?面影》）。
以前我也bat聽見有台灣e5青年teh 講：「白話字e5聖經無合用；因為讀了較be7-thang 明白hit-e5意思。」我聽也不止gong5-ngiah8,因為伊m7知，be7-thang 明白意思e5原因，是因為m7-bat台灣話e5 緣故。伊也m7知，白話字e5聖經是台灣話最好e5文學。
實在今仔日e5台灣，普遍e5現象；就是台灣人boe7曉講台灣話，也boe7曉聽台灣話，che一個悲慘e5 現象，che就是台灣50年久受日本統治e5 結果。日本人禁止咱講台灣話，禁咱使用台灣名姓。In也禁止咱e5主日學教白話字。In e5 意思就是講，咱著完全改變成做日本人，才會thang得著生存。In想ti7日本帝國e5內面，台灣人是無必要。總--是現時已經無人teh禁止咱講台灣話，也無人teh 禁用白話字--lah，咱kiam2 m7-ai3 除去這號悲慘e5現象--mah？
逐擺我掀開白話字聖經e5時，就會得著一款親像ti7老母e5胸前，hit號溫暖e5感覺。這號感覺是tui3?號文字e5冊所boe7-thang得--著-e5。我想台灣人應該著用台灣話祈禱，也應該著讀白話字e5聖經。			 
（台灣教會公報730卷，1949年10月） 
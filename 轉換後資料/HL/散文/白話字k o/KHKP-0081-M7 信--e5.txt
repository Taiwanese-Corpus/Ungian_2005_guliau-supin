M7 信--e5
Ti7某國有一個婦人人入拜堂聽牧師讀馬太 17: 20。聽了就搖頭，講：「Che話是無影，beh thai2 會an2-ni--leh !」伊就聽候禮拜煞，後--來去見牧師猶原ka7伊講：「所讀e5事無影了了。」牧師一下看，就應講：「上帝kiam2會講白賊話--mah？Tu2仔所讀就是耶穌本身e5話，伊真正有深信伊e5天父。」
婦人人koh講：「離阮兜後壁有一個大山懸懸懸；倒--轉去e5時我若迫切求上帝hou7 hit 個山會tit thang徙去別位；你扑算an3-choaN2 樣？」牧師就講：「若無一點仔e5 giau5疑，總的確會徙去。」婦人人笑笑kap伊相辭，就倒--去in 厝。Teh-beh暗仆--teh求上帝hou7 後壁e5山徙去別位，起--來beh關門kiah8目一下看，講：「今這個山到明仔早起 m7 知an3-choaN2 樣」；心內有teh想betitthang7徙--去。
明仔日早早起--來koh開門一下看，山猶原ti7--teh，就講：「果然照我e5心內teh扑算to無徙--去。」
照這個婦人人所求上帝明明會允--伊，卻是因為伊心意iau2 teh giau5疑，che事才betit7成。
(台南府城教會報第81張，1892年1月)

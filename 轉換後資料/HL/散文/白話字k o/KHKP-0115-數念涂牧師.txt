 
數念涂牧師
  （Ti7下所記hit幾句是對傳道先生兩人e5批引起）
  今仔日我接這張公批，內中是講起涂牧師過往e5情形。人聽見這號e5消息真thang憂悶，因為教會有失去1枝手骨。今koh 較thang憂悶--e5,是ti7 這世間無koh thang 看見先生e5面。想到伊ti7二月間kap 我ti7 chia 相kap 講話，教示我e5言語，kap相kap去探chhoe7 兄弟，chiah e5事情，甚至到流目屎，無thang koh受先生這號e5痛疼。
總--是我知先生平生有出力著磨服事主，無嫌厭，才今仔日咱e5主疼伊。先接納伊去得著hit號永遠無窮盡e5福氣。這時ti7主e5身邊，ti7 hia 享受平安快樂；m7使koh有嘴礁、枵、sian7 e5艱苦。因為伊已經離世間，因為主e5道理盡力跑走，來盡伊所應該行e5路站。Gau5審判e5主ti7 這時自然有賞賜伊義e5報賞，親像戴冕旒，這m7但 beh賞賜伊，也beh賞賜凡若欣慕主顯明tu3現e5人。 
  今我若會盡本份，學先生做盡忠e5好模樣，主ti7 hit時也beh 賞賜我ti7伊身邊相kap得著這齊備e5福氣，是我所teh 向望--e5。
論到涂牧師e5 過往，我有時家己teh坐，想著伊e5 好交陪，be7禁tit幾若擺著流目屎，是伊e5疼我常常感動我e5心肝。有時koh提伊寄hou7我e5批來看就koh較傷心。
(台灣府城教會報第115卷，1894年10月)

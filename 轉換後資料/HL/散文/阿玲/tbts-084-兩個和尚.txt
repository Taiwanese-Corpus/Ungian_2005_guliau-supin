兩個和尚			阿玲譯

有兩個和尚beh去取經e5路中，來到淺水河邊。看著一個穿sui2-sui2 e5查某人khia7 ti7 hia，看溪水漲koan5，m7甘ka7衫a裙用tam5，koh m7知影beh按怎才好。無愛hou7伊驚惶，其中一個和尚就ka7伊aiN7過對岸河邊無水e5所在。
然後in繼續行路，但是另外hit個和尚經過一點鐘了後，開始不滿，著講：「確實摸查某人是m7 tioh8 e5；去接觸查某人是犯著戒律。你nai2會使去犯咱和尚e5規條leh？」
	Hit e5 aiN7查某人e5和尚家己一個恬恬a行，到最後伊開嘴應講：「我ti7一點鐘前就ka7伊放ti7溪邊hia ah，為啥物你猶teh想伊leh？」

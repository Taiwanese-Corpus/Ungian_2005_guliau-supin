編 輯 室 e5 話
編輯室

各位讀者，逐個好！頂期(25期)佇咱蓮蕉花雜誌內面，附上兩張沈建德博士對台灣地位佮前途e5研究資料，因為時間匆促，未赴解說。本期佇遮向逐個補充說明，其實各位若有認真看應該知影內容是teh講啥？
台灣目前正值風雨飄搖e5時刻，政客佮大財團e5自私、無知，tng一步一步給台灣椾向被併吞e5危機，佇鋛眼中，私利、地位佮權力e5滋味比台灣人e5命運較重要。至於大多數e5台灣人受著中國國民黨五十外年e5愚民教育，佮近年來同齊受著中國共產黨ham7中國國民黨e5恐嚇，使真濟人m7敢行向獨立建國e5路。而沈建德博士用十外年e5時間研究台灣人e5血統佮地位，台灣人欲建國其實無咱想e5 hiah困難，只要咱用一點也心思去了解，方法絕對有，咱欠缺e5只是勇氣佮知識。沈博士希望咱會當向當政者、朝野立委施壓力，更改教科書內容。嘛希望咱問當政者，中華民國猶佇聯合國，伊已經被中華人民共和國接收，為何年年猶閣欲用「中華民國」e5名申請入聯合國，而欺騙台灣人民？
各位鄉親，咱若繼續用「中華民國」做咱e5國名，這是teh自掘墓a2埔，咱應該勇於向朝野政治人物嗆聲，只有眾人向鋛施壓力，鋛為著選票，chiah有可能欲考慮改國名。至於建國，著愛逐個閣較努力拍拚。知識加勇氣，建國chiah有可能成功，佇遮佮逐個共勉之。
多謝各位熱心e5朋友tau3分沈建德博士e5彼兩張台灣前途佮地位資料。多謝！lou2力！ 


Peopling of Taiwan by Austronesian Formosans                      鄭昭任
台灣e5住民是南島Hok-mou-sah 

台灣e5原住民、1945年以前ti7台灣出世e5 Ho7-lo2人、客人kap in e5後代、以及1945年以後才去到台灣e5「正港」中國漢人，ka2-na2是組成今a2日toa3 ti7台灣e5四個族群 ，這四個族群ti7 in來台灣e5年代、語言、文化kap地理分佈方面有無仝。M7-ku2，這個「四個族群」e5普遍e5講法最近受著遺傳學、DNA kap其它分子生物證據e5挑戰，chia e5研究攏是現代e5自然( physical )人類學、生物人類學真主要e5工具。
中國大陸e5漢人雖然na2親像是雜lam7做一伙e5一袋球，內面有真che7無仝e5族群，包括閩南人kap客家人。但是in主要是分做北方kap南方e5漢人。閩南人kap客家人e5起源是ti7中國中部e5黃河流域(hek8)kap附近e5所在。因為地理上kap生活上e5隔離，一般攏認為in是無仝e5二個族群。M7-ku2，無親像中國e5閩南人kap客人，台灣e5閩南人kap客人ti7遺傳血緣上真接近，kap台灣一個原住民大部落Pazeh有關連，in ti7遺傳上是真近e5厝邊，in亦kap Eurasia (歐亞大陸) e5東南海岸古早e5 越( Yueh)族有密切e5關係。Tui3 Y染色體e5非再組合（non-recombining）kap非定碼(non-coding) DNA得著e5 Biallelic haplotypes e5研究證據，會tang3充分證明chia e5古早人是經過中南半島e5泰國、高棉(Cambodia) 遷移，四散去到海南島kap台灣。這條路線kap南島人族（Austronesians）kap in e5祖先古南島人族（Proto-Austronesians） e5語言進化(phylogeny)e5路線有關連，in e5語言真顯然是ti7台灣形成、增長。這個古南島（Proto-Austroesian）語言kap ti7泰國、寮國通用e5 Tai-ka-Dai語族是共同e5源流，亦屬ti7古南泰（Proto-Austro-Tai）e5語族上科(Language Super Family)，伊kap現代中文e5起源漢藏語族上科（Sino-Tibetan ）有真大e5差別。
        所以，60,000年前tui3非洲共同起源e5全面遷移有可能是經過Levantine(地中海、愛琴海沿岸)走廊進入Eurasia(歐亞)大陸。到中亞以後，可能分裂來形成toa3 ti7 Eurasia東半旁e5民族。一部份向南分散進入印度半島，抑是向東南旁到中南半島，kap東南旁e5大洋洲、亞洲遠東；另外一部份進入東北旁kap東旁，佔領東亞e5中國。舉一個例，中國對台灣e5文化、語言e5外來影響，是因為小數特權式e5控制造成--e5，m7是本土台灣人攏hou7中國漢人全部代替。最近用現有e5亞洲人類樣本做研究，有真明顯e5證據來支持這個理論。所以，台灣e5原住民、Ho7-lo2人／客人，in共同hou7人叫做南島Hok-mou-sah(Austronesian Formosan)，是屬ti7遺傳上相仝e5族群，kap中國e5漢人有真大e5差別。

(鄭昭任教授是北美洲台灣人教授協會e5前任會長。這篇論文原登ti7教授協會e5年刊，原文是英文，編輯室翻譯做台文。)


c

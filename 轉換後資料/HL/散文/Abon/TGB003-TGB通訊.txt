TGB通訊
Abon

是an2-choaN2會有TGB通訊?

Ti7 97年e5生活營了後, 營隊e5工作人員有kap學員聯絡--e5真chio2, 學員kap工作人員真緊koh轉去ka-ki7 e5所在, 台語生活營ma7變成 1-e5 hioh-joah8 e5 oSummer5 campo7 nia5, che是goa2上無ng3望看--著-e5.

所以ti7 hit年e5 X'mas, goa2 有寄Xumas8 Card hou7 tak8-e5學員, hou7學員知影, 營隊e5工作人員koh會記--e5 ti7營隊kap in鬥陣做e5代誌, tak8-e5應該long2有收--著(1999年--e5 iau2未寄! 1999年e5學員應該iau2未收--著).

98年e5時, goa2 teh想講, kan-taN寄Card ma7無法tou7 hou7學員kap生活營建立穩定e5關係, 像講, chit-ma2工作人員teh創siaN2, 學員teh無閒siaN2, 所有e5人ti7無kang5 e5所在, m7-koh會使知影lan2 long2是做伙--e5, chiah會想beh設計1份刊物, 來ka7 tak8-e5學員kap工作人員e5 phoe long2會使刊--出-來.

Tu2頭a2 goa2做kah真有興趣, m7-koh 第 2期kap第 3期long2無人寫phoe hou7--goa2, 若是寄--出-去e5 TGB通訊long2是 goa2寫e5文章ma7無講真妥當, chiah ka7 3期e5 TGB通訊停--起-來, 專心籌備 99年e5營隊.

Teh籌備 99年台語生活營e5時, TGB通訊變成工作人員e5開會記錄, 所有e5籌備事工long2有記錄ti7 TGB通訊內底, m7-koh無寄hou7學員. 真ka-chai3 lan營隊出現 1-e5上厲害e5編輯"Pasuya", long2 m7驚TGB通訊會be7赴iah是落溝.

一直到 99年營隊結束, chiah ka7 TGB通訊正式變做lan2生活營e5機關刊物, 內底上主要--e5, 是ka7台語生活營e5理想kap beh做e5代誌, 除了營隊期間, ti7普通時ma7 hou7 tak8-e5人會使知影.

Koh有, 就是beh hou7學員會使練寫ti7營隊學著e5台灣羅馬字, 練習用ka-ki7 e5母語思考, 寫文章. 上重要--e5, 是hou7參加過營隊e5人long2會使ti7 TGB通訊感受著lan2是做伙--e5, hou7堅持講母語, 獨立思考e5人, ti7這個社會be7感覺孤單.

An2-ne, 有TGB通訊是m7是真好? 若是感覺真好, 就緊ka7 li2 e5想法, 用lan2台灣e5羅馬字寫--落-來, 寄hou7營隊工作人員, 營隊e5人long2會使看著li2 e5文章, ma7會使知影li2 e5想法--ou!

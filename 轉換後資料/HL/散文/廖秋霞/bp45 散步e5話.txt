∮Chhin3 話bong2 thng7
散 步 e5 話
廖秋霞
細漢時，kam2-a2 店是tak8個gin2-a2 long2  siau3 念 e5 所在。 罕得有大人無tai7-chi3 會chhoa7  gin2-a2 去hia。Gin2-a2 kian3若看著甕a2 內e5 糖a2,long2 會兩蕊目chiu 相gah 金sih-sih， 買hou7--i，驚 去ka7  seng7 phaiN2； A2 買hou7--i，看i  e5 目 chiu 親像糖a2 hiah-ni7 圓hiah-ni7 金，總--是be7 過心；A2-chiah 講若無tai7-chi3 上好mai3 chhoa7 gin2-a2 去kam2-a2 店。
話講to3-tng2--來，ka7 買豆油 chhun e5 銀角a2 hou7 gin2-a2 做行路工，後pai2 beh koh 叫i 做tai7-chi3 hoah khah 會tin2動。
A-ma2 就 是theng2-seng7,i ka7 seng7 孫當做1 種權利， ma7 是i 歡喜e5 tai7-chi3,就是an2-ni，gun2 細漢上愛kap a-ma2 去散步。暗時，食飯後，a-ma2 若坐leh 埕--nih，liam-mi就愛khun3,連 hou7 蚊a2 咬都無siaN2 感覺，gun2 chiah 會long2  吵beh 叫i chhoa7 gun2 去散步。
Ti7 beh 去庄內e5 沿路有兩間kam2-a2 店，khah  近e5 hit 間khah 細間，khah 遠A西開--e5 hit 間khah 大，a-ma2 講A西賣物件khah 實在。Gun2 一定long2 行到 khah 遠hit 間 chiah tng2--來，hia 糖a2 ma7 khah  che7 款，an2-ni chiah 算散步soah，A2-koh kian3若行ui3 細間--e5 過，頭 家 娘A 金--a2  long2 會出來招呼﹕「Lim 茶--lah，koh  chhoa7 孫出來散步買糖a2--a，你有影chiaN5 疼孫，入來坐--lah！」Gun2 就緊揀ka-ti7 愛食e5 糖a2,giu2 a-ma2 e5 手﹕「A-ma2 行--lah，有蚊 leh 咬-- neh，緊出--來-lah！」橫直糖a2 ti7 嘴--nih-a，上要緊-- e5 是看A西hia 有新e5 糖 a2--無。
出來外口了後﹕「A-ma2,lan2 後pai2 mai3 來 chia，你long2 beh 講話講hiah 久，hoan7- se3 這koa2 糖a2 A西hia ma7 long2 有！」
「Gong7 孫，先來買--1-koa2,若無，khah 等 tng2--來，hou7 i 看著lan2 手theh8 無kang7 款e5 糖a2 就phaiN2 勢--a！」
就是an2-ni，gun2 chiah 會chiok kah意去散步，暗時頭a2,形影hou7 路燈愈牽愈長，a弟a2 愛牽a-ma2 e5 手，比i e5 影講﹕「A-ma2,我後pai2 beh 食到hiah 大han3!」
「無法tou7--lah，人nah 有chai5-tiau7 食到hiah 大han3,都A2 是魔神a2!」
我long2 愛笑i 是gong7--e5﹕「A 弟a2,he 是影，A2 是人，A2-koh 你愛食飯，就會gau5 大han3!」
「我食糖a2,kam2 會gau5 大han3?」
A-ma2 起愛笑；tauh8-tauh8-a2 就chiaN5 罕得koh kap a-ma2 去kam2-a2 店。
Toa3 ti7 都市，想beh 買siaN2，long2有“7-eleven”，A2-koh，7-eleven無賣菜、魚肉，che 就是 a-ma2 講7-eleven無khah 贏kam2-a2 店e5 所在。
今年，總算ka-ti7 tng2 來庄kha， 光景猶原，無siaN2 大變化，iau2 是稻a2  kap 葡萄，kan-taN khah  早e5 紅磚a2 厝long2 起thah8 樓a2。暗時，a-ma2 講起A西in 1 koa2 gin2-a2 long2 ti7 台北phah 拚，孫ma7 出國讀冊，想beh ka7 kam2-a2 店收--起-來，A2-koh iau2 是A2 甘A2 甘。
「A-ma2,lan2 koh 來去散步！好--無？」
「Hiah 大han3--a，koh 想beh 食糖a2!」Kan-taN  我kap a-ma2,ti7 庄kha  e5 暗暝，有hit 種台北無e5 感覺，4-kha-a2 iau2 是叫gah 大細聲，月娘親像掛ti7 電火柱a2 頂e5 電線，星1 粒1 粒，電線1 條1 條，a-ma2 常在講﹕「Tu2--著就是你e5,ma7 是你e5 命，若tu2 be7 著，kap 電線kang7 款，直直，永遠都be7 phah結。」
「妹a2,有kah意e5 人--無？」
「無--lah！」
「M7-thang 冊直直讀，無phah算beh 結婚。我聽chiaN5 che7 人講cha-bou2 gin2-a2 冊讀愈koan5,愈phaiN2 chhoe7 對象。趁chit-ma2 少年，有人選就趕緊，m7-thang 年歲1 che7,beh 揀--人，就換人來揀--你-ou3!」
「A-ma2,免煩惱，iau2  早--leh！」
「無早--a，lin2 媽a2 到你這個歲，你會hiau2 行路--a！」
「A-ma2,若有，一定chhoa7 tng2 來hou7 你看。」
「M7-thang 嘴講講--leh，緊chhoa7 來hou7 我看khah 直！」
行到A金a2 e5 kam2-a2 店，A金iau2 是出來招呼﹕
「入來 lim 茶--lah！」
「妹a2,eng 暗lan2 行到chia 就好，你看有想beh 買e5 物a2--無？」
「Che 是第幾個gin2-a2?Hiah 大han3--a，小姐--neh，送定--be7?」
A-ma2 soah 坐--落來，kap i 1 句長、2 句短leh 開講。Khah 早e5 糖a2 long2 無--a，換包chiaN5 sui2 e5 糖a2,日本貨！A-ma2 kam2 無beh 繼續行去A西hia？尾--a2 hou7 我chhoe7 著細漢食到大e5 「森永牛奶糖」，ka7 看，koh 是日本貨！
「妹a2,lin2 A金嬸in cha-pou 孫ma7 ti7 台南讀冊，ah，A金a2,lin2 hit 個，幾歲--a？」
「SiuN3 牛--leh！」
「Ah，khah 細漢，gun2 妹a2 siuN3 豬--lah，若無就…」
「A-ma2,一直講這種--e5!」
「好、好，mai3 講就mai3 講，你ka-ti7 緊chhoe7 就be7 念--你，A金a2,若有，就sio2 注意--1-下！紅包包khah大包hou7--你。」
「I ka-ti7 有kah意e5 人，你就免煩惱--lah！」
「Gun2 妹a2 han-ban7 chhoe7,就 ai3 靠人tau3 注意--lah，che 是Chhiang3-su3、Chhiang3-su3 e5 tai7-chi3!」
「A-ma2 …」
「A金，來去--lah！」
「有閒就tiaN7 來坐--lah！」
看a-ma2 行原路beh tng2--去，我講﹕「Eng 暗kam2 無beh 去A西hia？」
「免--lah，也無siaN2-mih 物件beh 買！」
Tng2 來厝，無joa7 久，a-ma2 就去睏--a，m7 知siaN2-mih 時chun7,a-ma2 就無氣力行到第2 間kam2-a2 店--a？
「A-ma2, 來台北toa3,好--無？」
「庄kha toa3 gah慣勢慣勢，lin2 有閒，就tng2 來hou7  a-ma2 看看--leh，Chhiu-ha5,後pai2 就chhoa7 cha-pou gin2-a2 tng2 來hou7 我看。A-ma2 入土chin3 前若抱會著kan-a2 孫，an2-ni 上好！」
「A-ma2…」
「好、好， a-ma2 愛睏--a，kan-a2 孫--lah，上好--lah！」
「A-ma2,我到時抱kan-a2 孫tng2 來hou7 你號名，你ai3 khah 緊想看beh 號siaN2 名！」
「Ng3…」

對土地e5感情
Nga2-leng5

每 1-e5人對ka-ti7 e5國家, long2有 1種敬愛e5熱情. 當然, 無人會去懷疑li2對ka-ti7故鄉e5感情, m7管li2是ui3花蓮, 宜蘭, 台北iah是高雄來--e5, tak8-e5 long2 kang7款.

M7-koh, lan2對lan2 ka-ti7自細漢生活到大漢e5所在, 到底了解joa7 che7--le?

Goa2相信, 無人敢講, i是百分之百完全了解. Lan2 chit-ma2 toa3 e5所在, 四界long2是樓a2厝kap ang5-bun5塗, taN2-ma2膠所做e5街a2路, 有siang2會koh去想, chit片塗地khah早是siaN2-mih款, khah早e5人toa3 ti7 chia, 是an2-choaN2 teh過生活--e5.........chia--e5問題.

想看mai3--e5, khah su lan2對ka-ti7祖先e5過去, 歷史long2無關心, 無了解, 恐驚--e5有 1-kang, lan2 m7-taN會失去ka-ti7 e5根, 連所有e5文化, 歷史kap記ti7, long2會ui3 chit-e5世界上消失--去.

Che是 1-chan7 chin恐怖e5代誌, ng3望tak8-e5會tang3好好a2思考chit-e5問題, hou7 lan2 ka-ti7 e5根, lan2 ka-ti7 e5文化, 永遠傳--落-去.

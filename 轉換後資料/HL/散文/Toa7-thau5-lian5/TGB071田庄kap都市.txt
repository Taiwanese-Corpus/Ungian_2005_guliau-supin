田庄kap都市
Toa7-thau5-lian5
7/8~7/10 ti7宜蘭Siong5--哥hia辦SOI (生活營). (今年是第kui2屆--a? Ou?~Ou?~第9屆!) Ti7 hia toa3 3工e5田庄生活, tng2來到台北soah na2像已經離開kui月日--leh, 頭1工上班kui e5人long2 gong7神gong7神, 身軀照常teh tin2動teh choh-sit, m7-koh頭殼內完全m7知ka-ti7 bat做過siaN2 tai7-chi3, 講過siaN2-mih話, “心” koh khah是iau2-boe7調tng2來台北e5步調.
理想ti7 hia, beh keng2 siaN2-mih款路行到hia? Siong5--哥選tioh8 siong7適合ka-ti7, ma7是ka-ti7想beh做e5路行--a, ah goa2--leh? Beh keng2 toh 1條路行ng3 goa2 e5目標?
看老1輩--e5 ka2-na2無chit-lo7困擾, 厝--nih種田to7 toe3 leh種田, 1 khu田飼厝--nih e5人be7飽, 少年--e5 to7出外去工場上班, in kam2 bat想過ka-ti7 kah意做siaN2? 適合做siaN2? M7-koh in 1世人iau2是an2-ne行--過-來.
少年chit代, ka2-na2 khah有法tou7 keng2 ka-ti7愛做e5 sit頭做, 頭路百百款, 機會che7, m7-koh限制ma7 che7, 無形中現實環境e5束縛ma7 na2來na2 che7, lan2 teh做--e5 kam2正港是lan2愛做--e5? 有thang發揮lan2 e5價值e5頭路?
Goan2老pe7普通時a2 ti7工場上班, 下班了後kap hioh-khun3日的確ai3去園--nih lau-lau--leh, to7算無siaN2 sit頭ai3做, i oan-na khut力走. 對i來講, i chiaN5清楚工場e5頭路是teh飼bou2-kiaN2 nia5, goan2園chiah是i生活, 趣味ham7價值e5所在, goa2 ti7厝e5時, i不時to beh招goa2去園--e5散步.
有tang時a2 goa2 soah顛倒欣羨goan2老pe7 chit款生活, 田園是an2-choaN2 chiah-ni7有吸引力? E7-tang3 hou7台灣人甘願做甘願受? Koh hou7 in ui3 hin內底體會生活哲學. Siang2講in無價值? Kiam2-chhai2老1輩--e5 pheng7 lan2少年--e5 koh khah了解人e5價值ti7 toh位.
少年--e5 ti7都市phah拚了, kam2 koh有田園thang hou7 lan2 hioh喘--1-e7? Lan2若失業了後, kam2有田地thang hou7 lan2 tng2去種choh? Lan2若退休了後, kam2 koh有田塗hou7 lan2 bong2 la7 bong2度日子?
Siong5--哥, Bi2-hong5姐, Gi5-lian5, Tai3-chiang3 in kui家伙a2 e5生活, hou7 goa2 be7-su看tioh8 in e5笑面to7滿足--a, 享受in e5笑面了後, goa2 ma7 tioh8開始走chhoe7 goa2留ti7都市e5價值, iah是goa2 tioh8創造siaN2-mih價值?


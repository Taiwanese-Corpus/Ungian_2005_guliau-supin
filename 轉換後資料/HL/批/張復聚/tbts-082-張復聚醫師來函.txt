張復聚醫師來函

正玄兄，
自今年三月ti7台語文化營kap你見面到taN ma7已經半年louh。看著恁chiah-nih拍拚teh編台文通訊，真感動！Ti7 chia ka7你報告阮ti7高雄e5消息：

1.	鄭詩宗醫師kap我ti7高雄醫學大學開一個兩學分e5課「台語文入門」，有250個學生選修！害阮教kah phiN7-pheN7喘。
2.	阮koh「發」公文hou7高雄市政府，講beh開台語羅馬字初級班e5課。請in發公文hou7各級學校，鼓舞老師來參加。Koh承認阮e5學分30點鐘。(目前e5老師一年ai3 修18點鐘e5進修課)。(阮e5初級班是30點鐘，中級班也就是師範班50點鐘，攏總80點鐘，比教育部e5 72點鐘koh khah長。Koh來拍算beh延長到120點鐘！慢慢仔來。) 原本beh khioh 50個，結果報名超過100個！
3.	11月初6屏東縣政府教育局koh來公文，叫阮去in hia教。Tui3 12月初2起，阮tak8禮拜攏tioh8-ai3去。有人kun2 sng2笑講：各行業攏景氣bai2，kan-taN阮e5上燒loh8！chhiang7-       chhiang7滾。

簡單ka7你報告到chia。
台語文前途光iaN7 iaN7 ！

Babuza Chu (張復聚)  11月13日



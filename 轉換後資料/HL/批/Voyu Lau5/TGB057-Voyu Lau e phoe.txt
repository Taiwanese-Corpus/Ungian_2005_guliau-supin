Voyu Lau5寫--來e5 phoe

1.「中華民國」chit e5名有iaN2真害, Espana (西班牙) e5庄kha所在, 有e5人根本m7-bat聽過「台灣」, hit工goa2去到Ronda, 1 e5 ti7 Andalucia e5山城, hou-the2-luh (hotel) e5人chhim2看tioh8 goa2 e5護照頂頭國籍寫做「Republic of China」, to7 ti7 hou-the2- luh e5名簿ka7 goa2 e5 nacionalidad (國籍)登記做「China」, goa2 ka7講寫了m7-tioh8--去-a, 應該是「Taiwan」, nah知i真頂真直直比護照頂頭講「Chi-na...Chi-na...」(Espanol e5英語無講kai3通, in有iaN2 ka7 China讀做支那), goa2是hou7氣kah beh死, m7-koh護照e5 nationality明明to7 an2-ne寫, khah講ma7講be7 hoan-chhia.

2. Espana西北部是Catalonya地區, in用ka-ti7 e5語言Catalan來做官方語言, ti7街路頂e5號頭, iah是ti7餐廳內底e5菜單, long2用Catalan來寫, 雖bong2 Catalan kap Castellano (一般講e5 Spanish西班牙語)真sio-siang5, 有e5字kan-taN增差1~2 e5字母nia7-tiaN7, m7-koh ti7 khah大e5車頭等等, in猶原 ka7 2種語文long2寫--出-來(有時chun7 koh ke寫第3種語文─英文), koh是Catalan寫ti7頭前/頂頭, Castellano寫ti7後piah/ e7-kha, ti7 Bacelona siong7大e5美術館Palau Nacional內底, goa2看tioh8 1份印kah真sui2 e5展覽說明, 甚至分做Catalan語kap Castellano語印做2份, hou7 goa2看--tioh8真感慨, 台灣惡質e5語言環境kap母語e5危機, ti7 hia看--起-來koh ke真清楚.

3. Espana有4種官方語言, ti7中部kap南部用Castellano (一般teh講e5 Spanish), 北部有1 e5地區是Basque, 西北是Garlician (kap Portugal葡萄牙語khah seng5), 東北是Catalan, ti7無kang7地區, in long2用ka-ti7 e5語言來寫官方e5文書, 街a2路e5號頭, 文學e5創作等等, Castellano m7是in唯一e5官方語言.

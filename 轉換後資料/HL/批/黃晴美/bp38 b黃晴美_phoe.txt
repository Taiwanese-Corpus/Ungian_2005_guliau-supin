∮讀者e5 phoe

A-hui7、A-jin5 平安：

Chit遍大地震希望恁bo5 受tioh8 損傷、驚hiaN5 ，平平安安。
Hit 段時間，我每日認真聽電台，看報紙，急beh 知台灣e5 消息。扣電話轉去，難得扣通，末了tui3 老爸、阿兄hia 知影台北受害bo5 大了後就bo5 koh 繼續試了。
最近chit 幾年來、每年e5 秋天學期攏感覺bo5 閒到超過度，今年尤其嚴重。看--起來是，m7 承認家己已經有60歲e5 年歲了oan5-na2 boe7 eng7--le 。
感謝批內hit 張相片，hou7 我想起ti7 Hawaii hit 日輕鬆koh sim-sek e5“一日遊”。
Hit 箱冊ti7 兩禮拜前收tioh8,真感謝。
Chit-ma2,逐日頭殼內攏teh 想e5 就是boeh 按怎去減少工作量kap 工作時間，thang liong7 出時間來讀台文kah 練寫台文。
第一遍用漢羅寫批，請指教。有boe7 少所在去翻收tioh8 hit 箱冊內底e5 台灣話大詞典查對過。真歡喜有chit 本大詞典出世。

祝
健康、一切順利	

晴美  991107  ti7 瑞典

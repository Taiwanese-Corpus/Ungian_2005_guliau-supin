∮讀者回應

Tek-hoa5:

看著BONG報第79期，上後尾hia 有1個叫做〈編輯手記〉e5 mih8-kiaN7，我koh 學著另外1項mih8--a！
過去可能是我khah pin7-toaN7，刊物編了後long2 無想講beh chhong3 這款mih8-a2。M7-koh 這款mih8-a2 e5 好--處是會tang3 hou7 讀者了解編輯e5 想法！我下回teh 編排《ThoaN3根母語文刊》e5 時，應該koh-khah 認真chiah tioh8!
看著BONG報e5 編輯手記，he~he~我koh 加學1步--a！
另外就是〈編輯手記〉內底講e5 腔口差，khah 早上台文班e5 時，就有講--過--a！M-koh 我有1個想法，準若是ti7 教材方面，是m7 是會tang3 保存各地e5 腔口差？
因為an2-ne 會hou7 gin2-a2 khah 感覺課本kap in e5 生活khah oa2!親像『蚯蚓』，有人講「tou7-un2-a2」iah 是「tou7-kun2-a2」，「sng-chai5」有人講「sng-suiN5」。
Ti7 這方面是m7 是會tang3 做1個無kang5 e5 讀音，會tang3 hou7 gin2-a2 khah 了解in ka-ti7 地方e5 腔口。

A-hi

回應讀者

A-hi：

〈編輯手記〉主要是beh hou7 讀者了解編輯事工過程e5 選擇原則，ma7 想beh 做起頭，ham7 tak8-e5 來討論台語文書面語e5 思考。
腔口差e5 問題kap 書面語be7 有衝突，羅馬字同時有字kap 音標e5 功能，像teh 教「iau2-boe7」這個詞e5 時，會tang3 使用音標e5 功能ka7 無kang5地方e5 唸法long2 表示--出-來，m7-koh chiaN5 做「字」e5 時tioh8-ai3 寫一致，ah，beh 用toh 位e5 腔口做書面語，iau2 koh 需要khah 長久e5 討論來形成共識。

Tek-hoa5


批
「這張批是戴醫生e5令尊佮令堂寫來ka7馬偕病院e5患者說謝--e5;今ai3落ti7 chia，續hou7列位知患者e5好意。」
批寄hou7 tiam3 ti7 台灣所疼e5朋友兄姊收，平安。
Lin2 有寄2枝真sui2 金e5十字架來送阮，也ka7阮2 人恭賀；阮到極歡喜。
這2枝金十字架，阮掠做極寶貝，也是thang 時時顯明lin2 疼痛e5紀念品。Tui3 chia thang 知，lin2 猶原有teh 疼咱e5主耶穌基督，就是獻身做咱極大e5救主。今著勇健，也著好膽，因為救主耶穌是lin2 盡忠e5朋友。著舉目看救主講：「主耶穌--ah，阮獨獨teh 倚靠你，就是大佮白白 e5救主；阮倚靠你紅e5寶血來得著清氣koh成聖。」
設使lin2 驚，lin2 e5坐掛hou7 lin2佮聖e5上帝相離，著好膽，因為有開一kang2 e5寶泉，thang 來洗清lin2 e5罪；也ti7 十字架腳，有伊醫治e5所在。親像聖詩有講，ti7 十字架頂有5個傷跡： 
「就是ti7 各各他 所受--e5。Chiah-e5 傷替我teh 祈禱，
無m7 是有功效的祈禱，就是替我出頭e5祈禱。
Chiah-e5 傷亦teh 講，著赦免ah，著赦免。
亦m7 准1個已經boe7倒轉e5罪人來死無。」
壯lin2 e5膽，ti7 chia lin2有極大e5醫生，也有極大氣力e5幫助者。著金金看伊，續講：「基督--ah！阮獨獨欣慕你，阮所欠缺--e5,ti7 你內面有chhe7--著。基督ah！求你扶持跋倒e5人，扶助厭懶e5人，醫治有病--e5,也求你著引chhoa7青瞑--e5。」
阮2人日日teh 祈禱數念lin2;也有teh 向望lin2 e5身體漸漸那勇健。也m7-na7 teh 替lin2 祈禱，就是阮2人有決定beh起1間病室ti7 Ngau7-san醫院，thang 合ti7 4 個人e5路用，che 是beh年年做患者e5路用。到阮若倒去見天父了後，這間厝thang 做阮e5紀念室。
今阮所疼、所尊敬e5子佮新婦，若ti7 阮年老koh軟弱e5 時，歡喜佮阮相佮toa3,卻阮較爽快。總--是in 2人teh 幫贊lin2 ，阮e5心實在滿足；所以為著in 2人阮感謝天父，也求上帝，hou7 in會做lin2 大大e5利益來享福。
Ai3 koh講，阮掠這2枝台灣e5金十字架做貴氣e5送品；也ai3報lin2 知，阮時時teh向望lin2得著福氣。Ti7 咱e5主耶穌e5交陪e5朋友。
戴Ek-gi5,戴Jin5-li2。
(台灣教會報第537卷，1929年12月)

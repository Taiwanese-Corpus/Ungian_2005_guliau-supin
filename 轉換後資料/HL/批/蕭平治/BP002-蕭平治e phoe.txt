                               
各位BONG報先進：
Tak8個恭喜！Chang5接著頭期BONG報，歡喜gah gi7-gi7-chun，做一khun3讀kah soah，感覺chiaN5爽！Lan2台灣人結局是有法tou7用目chiu來讀ka-ti7 e5語言--lou，m7免用翻繹e5方式(頭殼內e5翻譯)就e7-sai2 tit了解對方e5意思，che chiah是真正thiong3入骨chhoe2 e5爽，lin2講，kam2 m7是--le！
M7知是台文通訊看了慣勢iah m7是，小弟感覺lan2-e5 BONG報排版方面有淡薄a2散散、開開，hou7人讀--起來欠hit種liap8-chiap8 soah-phah e5「快感」，原因ti7字kap字e5距離有khah大，若像BONG報NEWS an2-ni就看了khah爽，che是小弟ka-ti7 e5看法，提供做參考。
彰化縣教師母語研習ti7田中國小tu2 teh進行，每禮拜三上課一pai2,long2總十二禮拜，參加e5老師大約150幾位，希望下期BONG報e7-tang3提供hou7老師參考，看e7-tang3 khip收一koa2新讀者--bo5！
請ka7我加入做社務委員，另工chiah匯款過--去，lou2-lat8！

小弟蕭平治敬上 1996,10,23

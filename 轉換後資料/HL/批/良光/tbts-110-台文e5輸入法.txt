【電子批】				台文e5輸入法

各位兄姊平安，

我三月初七到三月十五有想beh去日本kap台灣。若有啥物需要我tau3腳手e5所在，請hou7我知。
良偉有ka7我講看會tang3 tau3進行2項事：
l	MicroSoft 增加台文輸入法。目前Hotsys 是khng3 ti7 Word e5 AutoCorrect e5 方法來做--e5 。 對大部份電腦無熟e5人安裝無方便，ma7不時會有亂碼e5現象。上根本e5解決問題to7是tiam3 Global IME 加一個台文輸入。這項代誌請大家來tau3 關心。一冬前我有拜託人聯絡，m7-koh無成功。最近咱 beh成功e5機會可能會khah 大。阮教會e5 Lim Seng-iau長老是做Printer軟體e5專家，伊下腳管e5工程師上che7  e5時有70外人，是一個真好e5 project manager。伊會曉白話字，ma7肯 beh ti7技術上tau3幫忙。Chit-ma2上大e5問題是MicroSoft ai3肯答應beh ka7台文輸入法khng3入去 Gobal IME。技術m7是問題。請大家利用各種管道來要求政府向MicroSoft 要求ka7台文輸入法khng3入去in e5軟體。我相信若是Micro-Soft 有khng3 用POJ 做e5台文輸入法，咱POJ一定會大進展。
l	電視兼台文字幕。請大家tau3想看有啥管道會tang3 hou7台灣e5電視會tang3兼漢羅e5字幕。目前台語新聞報kah不達不chhit，主要e5原因就是用華語稿臨時翻譯做台語。若是有台文稿thang唸，一定會加真順口。
良光   02/20/2003

(這張電子批是tmi5台語網掠--落-來-M2,編輯室翻譯做漢羅。) 


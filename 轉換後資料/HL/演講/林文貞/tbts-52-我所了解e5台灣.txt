我所了解e5台灣
美國台灣人獅子會 第二屆台語演講比賽青少年組第一名 林文貞
大 家 好 ！ 我 今 仔 日 欲  （ beh ） 演 講 e5 題 目 是 『 我 所 了 解 e5 台 灣』 。 
雖 然 我 是 ti7 美 國 出 世 、 大 漢 ， 離 台 灣 是 足 遠 e5 ， m7 過 ， toa3  ti7 洛 杉 磯 ， 無 論 食 和 穿 有 台 灣 款 ， 參（ chham ）  思 想 嘛 真 有 台 灣 意 識 。 父 母 教 示 阮 比 ti7  台 灣 e5 囝 仔 閣 卡 成 （seng5  ） 台 灣 人 。 普 通 時 ， 阮 阿 母 教 阮 台 灣 人 e5 風 俗 和 譴 耍 （ khian2 - sng2 ）  ， 若 拄 著 年 仔 節 仔 ， 我 伸 手 theh8 紅 包 。 美 國 人 e5 節 日 ， 禮 物 照 收 ， 媽 媽 笑 阮 是 『 闊 嘴 食 四 方 』 ， 真 好 孔  ！ 
舊 年 ， 台 灣 人 第 一 擺 選 家 己 e5 總 統 ， 爸 爸 chhoa7  全 家 做 助 選 義 工 ， 媽 媽 ka7 阮 講 台 灣 苦 難 e5 歷 史 ， 聽  kah 阮 心 肝 頭 真 艱 苦 。 台 灣 人  be7   當 出 頭 天 ， 假 那 （ ka2 - na2   ） 一 粒 番 薯 hou7 人 挨 來 sak去 。 荷 蘭 人 、 阿 本 仔 、 續 落 去 是 中 國 人 來 統 治 。 欲  th  、 欲 割 、 欲 剁 攏 隨 在 人 。 二 二 八 事 件 死 足  濟 無 辜 e5 人 ， hou7  媽 媽 講 kah 流 目 屎 。 白 色 恐 怖 、 美 麗 島 事 件、 每 一 遍 攏 親 像 gia5 刀 仔  一  重  （teng5  ） 閣 一 重 teh  lio5  這 塊 美 麗 島 ， 留 著 永 遠 e5 傷 痕 。
但 是 ， 這 塊 美 麗 島 猶 原 ti7   teh  太 平 洋 頂   be7   倒 。 經 過 真 濟 有 氣 魄 e5 台 灣 人 奮 鬥 犧 牲 、 時 勢 e5 變 化 ， 今 仔 日 台 灣 人 卡  有 才 調 來 選 台 灣 總 統 。 進 一 步  beh  廢 掉 台 灣 省 ， hou7 台 灣 閣 卡 成（seng5 ）  一 個 獨 立  e5 國 家 ， 通 好 ti7 國 際 上 徛  （ khia7 ） 起 。 足 濟 人 勤 苦  e5 拍 拚 、 無 暝 無 日 。  今 日 ， 台 灣 人 金 錢 是 濟 kah 淹 腳 目 ， m7 過 ， 台 灣 人 有 teh 疼 惜 這 塊 土 地 無 ？ 頂 個 月 阮 倒 轉 去 台 南 ka7 外 祖 做 八 十 歲 生 日 ， 我 就 注 意 著 足 濟 hou7 我 失 望 e5 所 在 。 
空 氣 真 bai2  ， 看   be7  著 天 ； 蚊 仔 足 濟，  叮 kah 我 歸 lu7 。  上 蓋 驚 死 人 e5 就 是 土 腳 一 tah一 tah e5 檳 榔 汁 ， 假 那 人 吐 血 咧 。 駛 車 e5 人 有 夠 雄  ， 也 無 teh 守 規 格 。 若 用 行 路 ， 亭 仔 腳 高 高 低 低 無 平 。  真 濟 店 頭 鋪 大 理 石 ， 看 著 真 大 扮 ， m7 過 滑 溜  siu3 ， m7 知 老 大 人 和 坐 輪 椅 e5 人  是 beh  按 怎 出 入 ？  阮 嘛 經 過 一 間 小 學 仔 ， 一 排 四 、 五 層 e5 樓 仔 厝 ， 親 像 大 飯 店 咧 。 比 起 阮 ti7 美 國 低 厝 e5 學 校 ， 台 灣 囝 仔 真 好 命 ，會 當  ti7 chiah  好 e5 環 境 讀 書 。 m7-koh ， 有 一 擺 ， 阮 去  chhoe7 阿 爸 e5 朋 友 ， 才 發 現 伊 e5 囝 仔 對 學 校 轉 來 ， 探 一 下 仔 頭 咧 ， 就 閣 出 門 去 補 習 ， 真 hou7 人 m7 甘 ！  我 嘛  猶 發 現 著 真 濟 阿 公 阿 媽 講 台 語 ， 孫 仔 用 北 京 話 來 應 。 M7 知 叨 位 去 teng - taN5 著 ， 哪 會 參 （ chham ） 家 己 e5 母 語 也   be7  曉 講 ， 實 在 是 了 然 ！ 
台 灣 e5 物 件 真 濟 、 真 方 便 ， 但 是 足 貴 ， 阮 攏 買  be7   落 手 。 ti7 台 灣  e5 人 真 甘 開 ， m7 知 影 是 真 正 好 額，  抑 是 teh 展 風 神 。 希 望   in  m7 是 『 膨 風 水 雞   無 肉 』 才 好 。
 這 擺 轉 去 ， 台 灣 有 足 濟 烏 道、 白 道 kap 錢 官  e5 社 會 問 題 ， hou7 阮 看 be7 慣 習  ，    be7  當 理 解 。
m7 -koh， 我 猶 原 真 愛 這 塊 美 麗 島 ， 只 因 為 咱 母 親  e5 名 叫 『 台 灣 』 。



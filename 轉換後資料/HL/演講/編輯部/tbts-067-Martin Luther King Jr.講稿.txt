金 恩 (Martin Luther King Jr.)講 稿
第 一 章
監決的心思kap溫和的心腸
   「 恁 著 有 智 慧 親 像 蛇 ， 著 善 良 親 像 鴿 子 」（ 太 十：16 ） 

 有一 位 法 國 哲 學 家 講 ，「 無 一 個 人 是 強 e5 ， 除 非 ti7伊 e5 性 格 內 面 ， 有 一 款 真 強 烈 對 比 e5 性 質 」 。 強 e5 人 有 一 款 活 潑 、 明 顯 對 立 e5 性 格 。 一 般 來 講 ， 人 真 困 難 平 衡 這 款 互 相 對 立 e5 性 格 。 理 想 主 義 者 通 常 A2 是 實 踐 主 義 者 ； 實 踐 主 義 者 通 常 A2 是 理 想 主 義 者 。 一 般 講 來 ， 好 戰 e5 人 A2 是 消 極 e5 人 ； 消 極 e5 人 也 通 常 A2 是 好 戰 e5 人 。 謙 虛 e5 人 真 少 是 自 作 主 張 e5 人 ； 自 作 主 張 e5 人 也 真 少 是 謙 虛 e5 人 。 總 是 ， 上 好 e5 生 命 ， 卻 是 綜 合 逐 款 對 立 e5 性 格 ， 有 一 款 創 造 性 e5 和 諧 。 哲 學 家 Hegel 講 ，「 真 理 A2 是 ti7正 面 抑 是 倒 面 ， 是 ti7綜 合 了 正 倒  面 e5 中 間 者 。 」 	 耶 穌 知 影 這 款 綜 合 了 對 立 性 格 e5 需 要 性 。 伊 知 影  ， 伊 e5 門 徒 會 面 對 困 難 kap 面 對 彼 個 對 敵  e5 世 界 。 伊 知 影 ， in 著 kap 執 政 者 抗 爭 ； 伊 知 影 ，in 著 kap 舊 傳 統 e5 守 護 者 勢 不 兩 立 ； 伊 知 影 ， in 著 去 面 對 一 寡 殘  酷 無 情 e5 人 。 遮 e5 冷 酷 e5 人 ， 已 經 hou7傳 統 主 義 縛 [ pak8] 死 ， 所 以 伊 對 in 講 ，「 看 啊 ， 我 差 遣 恁 出 去 ， 親 像 棉 羊 進 入 ti7豺 狼 中 間 」。 伊 hou7in 一 個 不 變 e5 行 動 原 則 ：「 恁 著 智 慧 親 像 蛇 ， 著 善 良 親 像 鴿 子 」 。 咱 真 困 難 想 像 ， 一 個 人 仝 時 陣 會 有 蛇 kap 鴿 子 e5 個 性 ， 但 是 che 是 耶 穌 所 期 待 e5 ， 咱 必 須 結 合 蛇 e5 堅 決 kap 鴿 子 e5 溫 和 ， 咱 必 須 有 堅 決 e5 心 思 ， 也 有 溫 和 e5 心 腸 。 
?I?
 代 先 ， 咱 來 想 ， 一 個 堅 決 e5 心 思 ， 必 須 有 e5 特 徵 ， 就 是 有 敏 捷 e5 思 考 ，務 實 e5 鑑 定 kap 決 意 e5 判 斷 。 堅 決 e5 心 思 是 真 敏 捷 e5 ， 伊 會 貫 穿 傳 奇 kap 神 話 e5 硬 殼 ， 將 真 理 對 虛 假 e5 中 間 ka7過 濾 出 來 。 有 堅 決 心 思  e5 人 ， 是 一 個 真 伶 俐 、 有 眼 光 e5 人 ， 伊 有 真 強 、 伶 俐  e5 個 性 ， hou7伊 有 確 定 e5 目 標 kap 持 續 e5 委 身 。 無 疑 問 e5 ， 一 個 人 最 需 要 e5 就 是 這 款 心 思 e5 堅 決 。 咱 真 少看 著 一 個 人 會 自 動 tek 去 盡 力 從 事 這 款 堅 決 koh 堅 強 e5 思 考 。 人 攏 卡 愛 有 簡 單 抑 是 半 生 熟 e5 解 決 方 案 ， che 是 普 通 人 一 般 e5 想 法 ， 對 一 寡 人 來 講 ，「 思 考 」 是 一 款 真 痛 苦 e5 代 誌 。 
一 般 人 攏 有 這 款 軟 心 e5 傾 向 ， 將 家 己 隱 藏 ti7彼 款 容 易 受 欺 騙 e5 感 情 裡 ， 親 像 咱 對 一 般 商 品 廣 告 e5 態 度 仝 款 。 咱 真 緊 會 去 相 信 電 視 抑 是 電 台 頂 e5 廣 告 ， 引 誘 咱 去 買 一 寡 商 品 ， 因 為 chia e5 廣 告 攏 講 in e5 商 品 是 上 好 e5 。 廣 告 商 知 影 人 有 這 款 e5 軟 心 ， in 就 利 用 簡 潔 e5 廣 告 話 詞 kap 群 眾 彼 款 容 易 受 欺 騙 e5 感 情 來 瞞 騙 大 眾 。 
 	仝 款 e5 道 理 ， 人 這 款 容 易 受 欺 騙 e5 軟 心 ， 也 表 現 ti7in 對 印 刷 品 e5 態 度 。 咱 真 容 易 相 信 chia  e5 印 刷 品 所 寫 e5 ， 是 一 款 決 定 性 e5 真 理 ， 真 少 人 會 當 理 解 這 款 情 形 。 事 實 上 ， 甚 至 ti7咱 所 講 e5 正 統 資 訊 e5 管 道  - 報  紙 、 講 台 、 講 壇 ， 也 無 一 定 會 當 提 供 客 觀 、 無 偏 見 e5 真 理 。 真 少 人 會 當 用 堅 決 e5 心 去 做 正 確 e5 判 斷 ， 會 當 將 真 實 對 虛 假 中 過 濾 出 來 ， 將 事 實 對 虛 幻 中 過 濾  出 來 。 咱 e5 心 思 通 常 會 受 「 半 真 實 」 、 「 成 見 」 、 「 虛 假 e5 事 實 」 所 侵 佔 。 咱 上 需 要 e5 ， 就 是 hou7咱 對 這 款 虛 假 e5 爛 糊 糜 [noa7-kou5-moe5 ]裡 爬 [peh] 起 來 。 
軟 心 e5 人 ， 常 常 會 熱 狂 迷 信 ， in e5 心 會 受 非 理 性 e5 驚 惶 所 侵 佔 ， 親 像in  對 「 禮 拜 五 」 e5 驚 惶 ， in 對 「 十  三 」 e5 禁 忌 ， 甚 至 in 驚 hou7烏 色 e5 貓 沖 著 。 親 像 ti7紐 約 e5 一 間 大 飯 店 e5 旅 館 裡 ， 我 坐 電 梯 e5 時 ， 才 發 現 in 無 第 十 三 樓 ， 第 十 二 樓 接 落 去 ， 就 是 第 十 四 樓 。 我  請 問 一 位 電 梯 e5 服 務 員 「 為 啥 物 ？ 」 ， 伊 講 ：「 真 che7 旅 館 攏 無 第 十 三 樓 ， 因 為 無 人 愛 toa3ti7第 十 三 樓 」 ，  伊 續 落 講 : 「 事 實 上 ， 真 正 愛 著 驚 e5 ， 是 toa3ti7第 十 四 樓 e5 人 ， 因 為 事 實 上 in 是 toa3ti7第 十 三 樓 」 。 這 款 e5 驚 惶 ， hou7hia e5 軟 心 e5 人 ， 日 be7食 ， 暝 be7睏 。 
軟 心 e5 人 通 常 會 驚 「 改 變 」 。 in 常 常 匿 ti7特 權 身 份 e5 背 後 ， hou7in 感 覺in 有 安 全 感 。 in 對 新 e5 代 誌 有 一 款 病 態 e5 驚 惶 。 親 像 有 一 位 年 長 e5 種 族 隔 離 制 度 e5 支 持 者 ， 伊 講 ： 「 我 知 影 ， 有 一 工 ， 種 族 隔 離 制 度 會 取 消 。 Che 是 緊 慢 e5 代 誌 ， 但 是 我 祈 求 上 帝 ， 著 等 我 死 後 ， 才 改 除 這 個 制 度 」。 這 款 軟 心 e5 人 ， 常 常 真 愛 凍 結 時 間 e5 進 行 。 Ti7生 活 中 ， in 將 「 無 更 換 」 e5 軛 ， khiu2 tiau5 tiau5 。 
 軟 心 e5 款 式 ， 也 常 常 侵 入 ti7宗 教 裡 ， 所 以 ti7宗 教 上 ， 人 通 常 會 有 「 舊 教 義 e5 情 結 」 ， 致 到 拒 絕 新 e5 真 理 ， 藉 著 「 勒 令 」 kap 「 訓 示 」， 抑 是 「 宗 教 裁 判 」 kap 「 逐 出 教 門 」 ， 宗 教 團 體 企 圖 凍 結 真 理 。 Ti7hia e5 追 求 真 理 e5 人 e5 頭 前 ， in 起 一 座 be7當 突 破 e5 石 牆 。 in 認 為 ， 對 聖 經 做 歷 史 哲 學 e5 批 判 ， 是 一 款  褻 瀆 。 Hia e5 軟 心 e5 人 ， in 已 經 將 耶 穌 ti7八 福 所 講 e5 話 ， ka7修 改 做 「 愚 憨 清 心 e5 人 有 福 氣 ， 因 為 in beh 看 見 上 帝 。 」 
 這 款 軟 心 也 引 起 一 款 普 遍 e5 信 念 ， 認 為 科 學 kap 宗 教 信 仰 是 有 衝 突 e5 ； 但 是 ， 咱 知 ， che 是 無 正 確 e5 觀 念 。減 採 ， ti7 hia e5 軟 心 e5 宗 教 家 kap 硬 心 e5 科 學 家 中 間 會 有 衝 突 ， 但 是 ， A2 是 ti7科 學 kap 宗 教 之 間 ， 有 啥 物 款 e5 衝 突 。In  互 相 中 間 e5 世 界 觀 kap 方 法 論 有 無 仝 款 。 科 學 家 是 從 事 事 實 e5 探 測 ， 宗 教 家 是 從 事 事 實 e5 解 釋 。 科 學 家 所 提 供 e5 ， 是 人 生 活 e5 能 源 ， 宗 教 家 是 教 人 愛 有 控 制 e5 智 慧 。 科 學 家 所 探 討 e5 ， 主 要 是 「  事 實 」， 宗 教 家 所 探 討 e5 ， 主 要 是 「 價 值 」。   彼 此 中 間 ， A2 是 beh 成 做 互 相 對 抗 e5 競 爭 者 ， 是 beh 成 做 彼 此 e5 互 補 。 科 學 會 當 幫 助 宗 教 ， hou7 in 免 墮 落 ti7 hou7人 麻 痺 e5 愚 民 政 策 kap hou7人 khia7 be7 起 來 e5 非 理 性 主 義 。 宗 教 會 當 幫 助 科 學 ， hou7 in 避 免 墮 落 ti7 hou7人 退 化 e5 物 質 主 義 kap 道 德 上 e5 虛 無 主 義 。 Ti7咱 e5 四 周 圍 ， 咱 著 看 會 著 這 款 軟 心 e5 危 險 性 。 獨 裁 e5 統 治 者 利 用 人 e5 軟 心 ， ti7今 仔 日 文 明 e5 世 界 ， 將 人 chhoa7到 野 蠻 、 恐 怖 e5 境 界 。 希 特 勒 知 影 ， hia e5  跟 隨 伊 e5 人 ， 大 多 數 是 軟 心 e5 人 ， 所 以 伊 講 ， 「 我 用 「  情 緒 」 來 控 制 多 數 人 ， 用「 理 性 」 來 對 待 少 數 人 」 ， 伊 講 ： 「 利 用 靈 巧 e5 白 賊 ， 不 斷 e5 重 覆 ， 會 當 hou7人 相 信 『 ti7天 堂 親 像 ti7地 嶽 』 ， 抑 是 hou7人 相 信 『 ti7地 嶽 親 像 ti7天 堂 』 ....... ， 白 賊 愈 大 ， 愈 緊 hou7人 相 信 。 」 
 軟 心 也 是 hou7人 有 種 族 歧 視 e5 一 個 主 要 原 因 。 通 常 ， 硬 心 e5 人 ti7in 做 結 論 以 前 ， in 會 去 檢 驗 事 實 。 軟 心 e5 人 ， ti7in 猶 未 檢 驗 第 一 層 事 實 以 前 ， 就 先 作 結 論 。 有 一 寡 過 頭 軟 心 e5 人 ， in 認 為 白 種 人 卡 優 越 、 黑 人 卡 卑 賤 。 雖 然 人 類 學 家 堅 心 e5 研 究 ， 已 經 打 破 這 款 錯 誤 e5 觀 念 ， 但 是 in 猶 原 A2 接 受 新 觀 念 。 有 一 寡 軟 心 e5 人 ， in 主 張 種 族 隔 離 制 度 是 永 久 性 e5 ， 因 為 in 認 為 黑 人 e5 學 術 、 健 康 、 道 德 標 準 攏 卡 輸 白 種 人 ， in 無 夠 額 e5 堅 心 ， 致 到 in be7  tang3理 解 這 款 黑 人 卡 輸 e5 場 面  ， 是 長 期 種 族 隔 離 制 度 kap 種 族 歧 視 e5 結 果 。 in A2 肯 承 認 ， 用 種 族 隔 離 制 度 所 造 成 e5 悲 劇 性 結 局 來 hou7in 繼 續 這 個 論 調 ， che  ti7社 會 學 上 kap 理 智 上 是 無 立 場  e5 。 真 che7南 方 e5 政 客 知 影 這 款 軟 心 e5 病 吞 食 了 in e5 選 民 ， 所 以 in 用 奸 巧 e5 熱 情 ， 做 激 情 性 e5 聲 明  來 推 廣 這 款 歪 斜 、 一 半 e5 真 理 ， 致 到 hia e5 無 受 教 育 、  下 階 層 e5 白 人 ti7in e5 內 心 有 一 款 無 正 常 e5 驚 惶 kap 病 態 e5 討 厭 ， 致 到 in 做 了 彼 款 A2 是 正 常 人 做 會 出 來 e5 兇 猛 kap 暴 力 。 
 咱 若 無 做 堅 心 e5 人 ， 咱 真 困 難 去 chhoah 斷這 款 有 成 見 e5 「 一 半 真 理 」 kap 全 然 無 知 e5 束 縛 。 今 仔 日 世 界 e5 型 態 無 容 允 咱 有 這 款 軟 心 e5 奢 華 。 一 個 國 家 e5 文 明 若 不 斷 teh 產 生 這 款 軟 心 e5 人 ， 就 是 teh 向 死 亡 做 分 期 付 款 。 
  ?II? 
但 是 ， 咱 A2 是 干 單 有 這 款 堅 心 e5 鍛 鍊 就 有 夠 額 ， 福 音 書 也 beh 求 咱 著 有 溫 柔 e5 心 。 若 干 單 有 堅 固 e5 心 無 溫 柔 e5 心 ， 一 個 人 e5 生 活 會 變 做 冷 酷 、 孤 立 ， 親 像 久 長 e5 冬 天 ， 缺 乏 春 天 e5 溫 暖 kap 熱 天 e5 炎 熱 。 最 大 e5 悲 劇 ， 就 是 看 見 一 個 人 提 昇 到 堅 心 訓 練 e5 高 度 ， 卻 沉 淪 ti7堅 心 e5 冷 酷 無 情 裡 。 
 硬 心 （ hardhearted ） e5 人 be7  tang3 有 真 正 e5 疼 ， 伊 是 一 個 全 然 e5 利 用 主 義 者 （ utilitarianism ） ， 伊 對 別 人 e5 評 價 ， 主 要 是 看 「 是 A2 是 對 家 己 有 利 益 」 。 伊 A2 bat 經 歷 友 情 e5 sui2 ， 因 為 伊 過 頭 冷 酷 ， 致 到 伊 be7  tang3感 受 別 人 e5 感 情 ； 伊 過 頭 自 我 中 心 ， 致 到 伊 be7  tang3 分 享 別 人 e5 歡 喜 ， 抑 是 分 擔 別 人 e5 艱 苦 。 伊 是 親 像 一 個 孤 立 e5 小 島 ， be7 tang3領 受 「 有 人 性 e5 大 陸 」 所 hou7伊 e5 疼 。 
硬 心 e5 人 欠 缺 基 本 e5 同 情 心 ， 伊 be7  受 兄 弟 哀 傷 、 痛 苦 所 感 動 。 每 工 伊 接 觸 著 che7che7不 幸 e5 人 ， 但 是 伊 A2 bat 注 意 著 in ， ti7慈 善 e5 工 作 上 ， 伊 會 出 錢 ， 卻 A2 bat 用 心 靈 去 關 懷 。 
 硬 心 e5 人 A2 bat 將 人 看 做 是 一 個 「 人 」 ， 伊 看 人 親 像 物 件 ， 親 像 逐 日 teh 轉 e5 齒 輪 。 Ti7工 業 e5 大 輪 仔 裡 ， 伊 看 人 親 像 一 隻 手 ； ti7城 市 生 活 e5 大 輪 仔 裡 ， 伊 看 人 親 像 腳 仔 頭 ； ti7軍 隊 e5 生 活 裡 ， 伊 看 人 親 像 軍 團 裡 e5 一 個 編 號 。 伊 將 人 e5 生 命 非 人 格 化 。 
耶 穌 常 常 描 劃 出 這 款 硬 心 e5 人 e5 特 性 。 富 有 e5 憨 人 受 指 責 ， A2 是 因 為 伊 是 一 個 堅 心 e5 人 ， 是 因 為 伊 欠 缺 溫 柔 e5 心 。 對 伊 來 講 ， 生 活 親 像 一 面 「 鏡 」 ， 伊 干 單 看 著 伊 家 己 。 對 伊 來 講 ， 生 活 A2 是 一 個 窗 仔 ， hou7 伊 會 tang3 看 著 別 人 。 伊 沉 淪 ti7地 獄 ， A2 是 因 為 伊 富 有  ，  是 因 為 伊 無 有 溫 柔 e5 心 ， 會 tang3看 著 拉 撒 路 kap 伊 e5 需 要 。 伊 落 ti7陰 間 ， 是 伊 A2 bat 想 beh ti7家  己 kap 兄 弟 中 間 e5 深 淵 造 一 條 橋 。 
 耶 穌 提 醒 人 ， 美 好 e5 生 命 是 有 親 像 蛇 e5 堅 心 kap  鴿 子 e5 溫 柔 。 干 單 有 蛇 e5 堅 心 卻 無 鴿 子 e5 溫 柔 ， 一 個  人 會 變 做 無 感 情 、 吝 嗇 、 自 私 ； 干 單 有 鴿 子 e5 溫 柔 卻  無 蛇 e5 堅 心 ， 一 個 人 會 變 做 感 情 化 、 軟 chiaN2  、 無 目  標 。 咱 必 須 同 時 有 這 兩 款 互 相 強 烈 對 照 e5 性 質 。 
 如 果 咱 黑 人 想 beh 達 到 自 由 kap 公 義 e5 目 標 ， 咱  必 須 仝 時 有 溫 柔 kap 堅 強 e5 心 。 Ti7咱 中 間 ， 有 一 寡  軟 心 e5 人 ， in 面 對 壓 迫 e5 時 ， in 調 整 家 己 去 適 應 、 聽 趁 彼 款 無 公 義 e5 種 族 隔 離 制 度 ， in 寧 可 受 壓 迫 ， A2 敢 反 抗 。 摩 西 帶 領 以 色 列 人 脫 離 彼 款 做 奴 隸 e5 埃 及 地 e5 時 ， 伊 發 現 in 本 身 並 無 愛 受 解 放 。 親 像 莎 士 比 亞 所 講  e5 ， in 甘願 帶 病 在 身 ， 也 無 願 意 脫 離 到 一 個 新 e5 所 在  ； in 甘 願 ti7埃 及 做 奴 隸 ， 過 著 「 虛 華 e5 生 活 」， 也  無 願 意 受 解 放 ， 變 換 新 e5 生 活 環 境 。 軟 心 e5 人 所 表 現  e5 ， 是 一 款 弱 者 e5 行 為 。 朋 友 啊 ！ 如 果 人 為 著 家 己 e5 安 全 kap 爽 快 ， 來 出 賣 子 孫 e5 將 來 ， 咱 的 確 be7 tang3 得 著 南 方 白 人 kap 其 他 e5 人 e5 尊 敬 。 咱 著 知 影 ， 被 動 去 接 受 無 公 義 e5 制 度 ， 就 是 kap 這 個 制 度 附 合 ， 是 參 與 ti7in 邪 惡 e5 行 為 。 
 Ti7人 中 間 ， 有 一 寡 硬 心 、 苦 毒 e5 人 ， in 用 暴 力 kap 怨 恨 來 kap 對 敵 相 拚 。 暴 力 干 單 會 tang3 帶 來 暫 時 e5 勝 利 ， 暴 力 be7  tang3 解 決 社 會 e5 問 題 ， 干 單 會 製 造 問 題 ； 暴 力 be7  tang3 帶 來 永 久 e5 和 平 。 我 會 tang3 斷 定 ， 如 果 人 屈 從 ti7暴 力 e5 誘 惑 ， 用 暴 力 來 爭 取 自 由 ， 按 呢 ， 咱 hia  e5 猶 未 出 世 e5 後 代 ， ti7將 來 會 承 受 koh 卡 長 、 koh 卡 哀 傷 e5 暗 時 ， 咱 留 hou7in e5 遺 產 ， 就 是 永 無 結 束 e5 混 亂 。 對 時 間 e5 走 廊 （ the corridors of time ） 裡 ， 咱 聽 見 一 個 迴 聲 teh 向 每 一 個 反 應 過 度 e5 彼 得 講 ：「 放 捨 你 e5 武 器 」 。 今 仔 日 ， 咱 若 無 遵 照 耶 穌 基 督 e5 吩 咐 來 做 ， 國 家 會 破 滅 ， 歷 史 也 進 入 ti7混 亂 e5 中 間 。 
?III? 
 第 三 條 路 ， 就 是 咱 著 愛 有 開 闊 e5 心 來 追 求 自 由 ， 也 就 是 做 非 暴 力 e5 抗 爭 。 這 款 非 暴 力 e5 抗 爭 是 仝 時 也 有 堅 心 kap 軟 心 ， 但 是 免 除 了 軟 心 e5 人 e5 自 滿 kap 無 振 動 ， 也 免 除 了 硬 心 e5 人 e5 兇 猛 kap 苦 毒 。 我 相 信 ， 這 款 方 式 會 chhoa7咱 脫 離 目 前 社 會 上 e5 族 群 關 係 。 通 過 這 款 非 暴 力 e5 抗 爭 ， 咱 會 tang3 對 抗 無 公 義 e5 制 度 ， 仝 時 ， 咱 也 會 tang3 疼 hia e5 ti7這 款 制 度 裡 犯 錯 e5 人 。 做 一 個 公 民 ， 咱 必 須 有 同 情 心 ， 也 必 須 對 邪 惡 無 有 寬 容  e5 心 。 咱 會 tang3 得 應 有 e5 公 義 ， 但 並 A2 是 用 無 正 當 e5 方 式 ， A2 是 用 虛 假 、 惡 意 、 怨 恨 、 暴 力 。 
 咱 be7  tang3 忽 略 或 是 無 採 納 聖 經 中 所 描 寫 e5 上 帝 e5 性 質 。 咱 e5 上 帝 e5 偉 大 ， 就 是 在 ti7伊 e5 堅 心 kap 溫 和  e5 心 。 伊 仝 時 有 嚴 厲 kap 溫 柔 e5 心 。 聖 經 真 清 楚 表 達 了 上 帝 這 兩 款 特 質 。 伊 堅 心 決 意 ti7公 義 ， 對 罪 惡 e5 憤 怒 ， 仝 時 ， 伊 也 ti7疼 kap 恩 典 ， 表 現 了 伊 溫 和 e5 心 。 上 帝 伸 出 兩 款 無 仝 款 e5 手 ， 一 款 是 用 公 義 、 有 力 e5 手 骨 來 抱 咱 ， 另 外 一 款 是 用 溫 和 e5 手 來 牽 咱 。 一 方 面 ， 伊 是 公 義 e5 上 帝 ， 刑 罰 以 色 列 放 縱 e5 行 為 ； 另 外 一 方 面 ， 伊 也 是 一 位 赦 免 e5 老 父 ， 充 滿 完 全 e5 疼 來 接 納 悔 改 歸 回 e5 浪 子 。  我 真 感 謝 ， 咱 所 敬 拜 e5 上 帝 ， 是 這 款 仝 時 有 堅 心 kap 溫 柔 心 e5 上 帝 。 如 果 上 帝 干 單 有 堅 心 ， 伊 會 親  像 一 位 冷 酷 、 無 情 e5 暴 君 ， 坐 ti7天 頂 e5 寶 座 ， 干 單 teh 監 視 、 數 算 人 e5 犯 錯 ， 定 人 e5 罪 。 伊 會 親 像 Aristotle  所 講 e5 ， 「 無 振 動 e5 上 帝 」 （ unmoved mover ） ， 家 己 欣 賞 ， 卻 無 別 人 e5 疼 。 另 外 一 方 面 ， 如 果 上 帝 干 單 有 溫 柔 e5 心 ， 伊 一 定 是 真 軟 chiaN2  kap 情 緒 化 ， 伊 be7  tang3 掌 管 伊 所 創 造 e5 萬 物 ， 伊 be7 tang3 分 別 是 非 。 伊 會 親 像 H.G. Wells  所 描 寫 e5 ， 上 帝 是 一 位 看 be7著 e5 王 ， 伊 真 愛 所 造 e5 萬 物 是 美 善 e5 ， 但 是 邪 惡 興 起 e5 時 ， 伊 發 現 伊 家 己 無 能 力 。 上 帝 A2 是 一 位 硬 心 e5 上 帝 ， 也 A2 是 一 位 軟 心 e5 上 帝 。 伊 是 一 位 堅 心 e5 上 帝 ， 但 是 伊 並 無 放 咱 孤 單 苦 悶 ， 家 己 掙 扎 。 Ti7黑 暗 暝 ， 伊 chhiau chhoe7咱 ， kap 咱 做 伙 受 苦 ， 因 為 咱 e5 放 蕩 ， 伊 為 咱 受 苦 。 
有 時 陣 ， 咱 著 知 咱 e5 主 是 一 位 公 義 e5 上 帝 。 當 無 公 義 e5 巨 人 出 現 ti7地 面 上 e5 時 ， 咱 著 知 ， 咱 e5 上 帝 是 一 位 有 權 能 e5 上 帝 ， 伊 會 斬 斷 chia  e5 雜 草 ， hou7in ti7野 地 枯 乾 。 當 咱 感 覺 厭 sian7 ， 無 氣 力 阻 止 外 來 e5 壓 迫 e5  時 ， 咱 著 知 咱 e5 上 帝 e5 氣 力 是 無 人 會 tang3 比 併 e5 。 Ti7宇 宙 中 ， 伊 e5 氣 力 kap 人 e5 軟 chiaN2 是 一 個 真 明 顯 e5 對 比 ，也 是 ti7這 個 時 陣 ， 咱 會 瞭 解 上 帝 是 疼 kap 慈 悲  e5 。 當 咱 ti7受 打 擊 、 挫 折 、 失 望 e5 暴 風 雨 中 間 ， 家 己 顛 顛 倒 倒 行 ti7凄 涼 e5 奮 鬥 路 站 e5 時 ， 咱 強 強 beh 受 引 誘 進 入 迷 路 ， ti7 這 時 ， 咱 著 知 有 一 位 上 帝 ， 伊 瞭 解 咱 ， 伊 疼 咱 ， 伊 眷 顧 咱 ， 伊 會 hou7咱 koh 一 擺 e5 機 會 。 當 咱 ti7黑 暗 、 凄 涼 e5 路 中 teh 行 e5 時 ， 咱 會 tang3 感 謝  上 帝 ， 因 為 伊 是 疼 koh 公 義 e5 上 帝 ， 伊 會 chhoa7咱 經 過 黑 暗 e5 山 谷 ， 進 入 盼 望 實 現 e5 光 明 道 路 。
 

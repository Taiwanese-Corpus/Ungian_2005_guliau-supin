我所難忘e5一工
美國台灣人獅子會第二屆台語演講比賽兒童組第一名 洪佩妤
 
各 位 阿 公 ， 阿 媽 ， 阿 伯 ， 阿 姆 ， 歐 里 桑 ， 歐 巴 桑 ， 小 朋 友 大 家 好 ！ 
	今 仔 日 我 beh 講 e5 題 目 是 「我 上 難 忘 e5 一 工 」。 本 來 我 想 beh 講 「我 上 快 樂 e5 一 工 」 ， 但 是 我 媽 媽 講 我 每 工 攏 笑 嘻 嘻 ， 每 日 攏 足 快 樂 ， m7  知 叨 一 日 才 是 上 快 樂 e5 一 工 。 所 以 ， 我 只 好 講 我 上 難 忘 e5 一 工 。 
	六 年 前 ， 就 是 ti7 我 五 歲 e5 時 陣 ， 我 記 得 有 一 工 ， 爸 爸 chhoa7 我 、 阿 媽 kap 姨 婆 去 一 個 真 出 名 e5 公 園sng2  ， 媽 媽 無 和 阮 同 齊 去 ， 因 為 伊 e5 身 體 無 爽 快 ， 而 且 媽 媽 e5 腹 肚 足 大 e5 ， 行 動 無 自 由 。 
	等 阮 轉 到 厝 內 ， 阮 看 見 媽 媽 倒 ti7 眠 床 頂 ， 親 像 真 痛 苦 。 爸 爸 講 媽 媽 teh 欲 生 囝  （gin2  ） 仔 。  所 以 過 無 外 久 ， 爸 爸 就 chhoa7 媽 媽 去 病 院 ah 。 我 一 直 哭 欲 和  in  同 齊 去 ， 因 為 每 一 擺 媽 媽 出 門 攏 會 chhoa7 我 出 去 e5 ， 為 啥 麼 這  擺  be7  使 呢 ？ 阿 媽 講 媽 媽 是 欲 去 病 院 生 囝 仔 ， m7 是 出 去 買 物 件 ， 囝 仔 人  be7  使 去 病 院 看 媽 媽 生 囝 （ kiaN2 ） e5 。 
	隔 轉 日 ， 才 知 影 媽 媽 ti7 半 暝 e5 時 已 經 生 一 個 妹 妹 ， 爸 爸 chhoa7 我 去 看 媽 媽 kap 妹 妹 。 當 我 看 著 妹 妹 e5 時 ， 我 感 覺 伊 親 像 是 一 個 洋 娃 娃 ， 腳 、 手 、 面 攏 真 細 ， 而 且 真 軟 ， 真 古 錐 。 我 真 正 無 想 著 我 e5 妹 妹 是 這 樣 e5 。 
	媽 媽 hou7 我 坐 ti7 眠 床 頂 抱 妹 妹 ， 伊 實 在 真 細 、 真 軟 ， 我 真 驚 ka7 伊 抱 傷 an5 ， ma7 驚 伊 會 落 出 來  。  Ti7 彼 時 ，我 突 然 感 覺 我 已 經 大 漢 ah ， 我 是 姊 姊 啦 。  從 今 開 始 ， 我 有 一 個 妹 妹 會 使 和 我 作 伴 ， 和 我 sng2 啦 。 
	我 細 漢 e5 時 上 愛 sng2 Barbari 洋 娃 娃 。 但 是 自 從 妹 妹 出 世 以 後 ， 我 感 覺 妹 妹 比 Barbari 閣 卡 好 sng2  ， 至 少 伊 會 振 動 、  會 笑 、  會 掠 我 e5 手 指 頭 仔 ， 伊 e5 手 足 細 。 
	妹 妹 今 年 已 經 六 歲 ah ， 已 經 m7 是 一 個 小 Baby  ah 。 但 是 我 猶 閣 會 記 得 伊 出 生 時 e5 模 樣 。 我 平 時 kap 妹 妹 同 齊 上 下 課 ， 作 伙 sng2 。 我 希 望 大 漢 以 後 ， 我 kap 妹 妹 會 當 像 以 前 仝 款 時 常 作 伙 。 

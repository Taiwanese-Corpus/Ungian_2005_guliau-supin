Goa2 e7-hiau2 peh8-oe7-ji7

/¹ù©¯·ë Liau7 Heng7-eng

Cha2-jit8, Li2 bok8-su  jin7-chin lai5 ka3 peh8-oe7-ji7 ,
Kho3-tng5 goa7, goa2 sim bo5 ti7 he.
Koh u7 Li2 kau3-siu7 ia2-si7 jin7-chin lai5 ka3 peh8-oe7-ji7,
Harvard e5 hak8-seng chin-hoan-hi2,
Chit8-hak8-ki5 chiap chit8-hak8-ki5 teh oh8 peh8-oe7-ji7.
Chong2-si7  goa2 iu5-goan5 be7-bat  peh8-oe7-ji7.

Goa2 cheng7-cheng7 siong7,
Goa2 siaN2-su7 pi2  bak8-chiu lo5-lo5 e5 khah-su.
Goa2 siaN2-su7 be7-bat ka-ki7 e5 bo2-gi2 ¡H

Goa2 iong7 Seng3-keng Si-phian lai5 khai-si2,
bu7- sa3-sa3, pi2 hit-si5 thak8 ABC koh-khah khou2.
peh8-oe7-ji7 e5 Seng3-keng, Han3-ji7 e5 Seng3-keng,
Eng-gi2 e5 Seng3-keng ,moa2-moa2 chit8-toh-teng2.
Chiam7-chiam7 goa2 e5 chhui3 liam7-chhut sui2 e5 Tai5-gi2,
chhin-chhiuN7 phah khui po2-poe3 e5 siong7.
Goa2 sim chin hoaN-hi2.

Na7-si7 lan2 u7 sim, iong7-sim,
Lan2 to7 chhin-chhiuN7 khoaN3 tioh8 hoe-lui2,
Jit8-jit8 teh thian-khui,
sui2 e5 hoe teh oah8 hian7-hian7.

(Chok-chia2 si7 Boston Tai5-gi2-chin3-pou7-sia7 e5 hak8-oan5)

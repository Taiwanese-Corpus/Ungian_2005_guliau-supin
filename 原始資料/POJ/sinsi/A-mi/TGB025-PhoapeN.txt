Phoa3-peN7
A-mi

Tai5-oan5 kau3 chit-ma2 iau2 koh teh phoa3-peN7
Hak8-hau7 e5 lek8-su2 kho3-pun2 koh ti7 Tiong-kok hia loa7-loa7-so5
Lau7-su e5 chhui3 u7-si5 bo5-si5 ti7 hia phoe-phoaN3
Bi2-le7-to2 su7-kiaN7 che7 ou-kaN-lou5 e5 Tai5-oan5-lang5
Hiah-e5 Tai5-oan5-lang5
I kong2 in si7 "ou-lang5"

Kau3-sek lai7 tiam7-tiam7 bo5 siaN
Tai5-a2-kha mui2 1-lui2 bak8-chiu
Iu5-goan5 tah ti7 chit-ui7 lau7-su e5 bin7

Lau7-su kam2-kak bo5 siaN2 chu7-chai7
Goa2 teh siuN7:
I na7 ke3-siok8 kong2--loh8-khi3
Hit-chiong2 Mou5-sin5-a2 bin7 hoan7-se3 e7 hou7 lan2 tioh8-kiaN

I koaN2-kin2 oaN7 tng2-lai5 sui2-sui2 e5 bin7
Ke3-siok8 aN3-thau5 kong2 Tiong-kok-su2

Tio7 an2-ne
Lan2 thak8 o-lo2 Kok-bin5-tong2 e5 su7-kiaN7
Kap phoe-phoaN3 Tiong-kok e5 phaiN2-chit ok-sim
M7-koh
Ti7 chit-te3 to2-su7 teng2-bin7
Iong2-kam2 e5 Tai5-oan5-lang5 ti7 toh-ui7?
Lek8-su2 m7 kong2  lan2 ma7 m7 chai
Kui-e5 hiN7-khang lai7 kan-taN lau7-su teh hou5-lui3-lui3

Tai5-oan5-lang5 m7 bat ka-ti7
Chit-te3 to2-su7
Iau2 koh teh lau7-hoeh
Koh teh phoa3-peN7

~TGB通訊第25期2001.10.01

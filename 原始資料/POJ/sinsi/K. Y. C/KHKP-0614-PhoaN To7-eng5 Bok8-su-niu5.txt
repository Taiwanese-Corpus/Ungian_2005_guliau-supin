
PhoaN To7-eng5 Bok8-su-niu5 ah!
K.Y.C
1.PhoaN Bok8-su-niu5 ah! Li2 khi3--lah mah?!     
KhoaN3 li2 hiah iong2-sin, u7 ho2-han3 bin7;     
Hun chiu2 li2 bo5 chiah8, oe7-seng kau3-giah8;     
It-peng7 put khi2, bin5-bang7 koe3 chit8-si3;     
Ta-ke iong2-kiaN7, khoaN3 bo5 sim-pu7 iaN2.     
Ah! Jin5-beng7 put-teng7(人命不定）!!! 
2. PhoaN Bok8-su-niu5 ah! Li2 khi3--lah mah?!     
Li2 e5 tiong7-hu, u7 tiong7-tai7 chit-bu7;     
Li2 bo5 chin7 pek-lian5 kai-lo2 e5 ku3,     
Li2 u7 chai7-hak8 tiong chit8 e5 kiaN2-ji5,     
Li2 be7-tit tan2 i kau3 seng5 tai7-khi3.     
Ah! Jin5-seng bok8-chek(人生莫測)!!! 
3.PhoaN Bok8-su-niu5 ah! Li2 khi3--lah mah?! 
Li2 jip8-iN7 Sin-lau5, goa2 to2 Siu7-seng; 
Siang7 ti7 chhi7-lai7, saN-li7 bo5 kui2 teng; 
Li2 e5 ko3-piat8-sek, sim chin pek-chhek; 
Sim hu3, sin put hu3, siong-sim kho2-lu7. 
Ah! Jin5-cheng5 oh-koe3(人情難過）!!! 
 
4.PhoaN Bok8-su-niu5 ah! Li2 khi3--lah mah?! 
U7 lang5 hiam5 li2, kong2 li2 e5 si7-hui, 
Chong2-si7 o-lo2 li2 e5 lang5 kui-tui; 
Ho2 phaiN2 u7 Chu2 kong-peng5 e5 kam3-teng7, 
Tok8-sioh chong3-lian5 sit chhe toa7 put-heng7. 
Ah! Jin5-seng kho2-siong(人心可傷)!!! 
5. PhoaN Bok8-su-niu5 ah! Li2 khi3--lah mah?!
Ta-ke lau7--lah, kiaN2-ji5 iau2 se3-han3, 
Chhin-iu2 hiaN-che2 thi5-khau3 bo5 siong-kan;
Choe3-chham2 au7-lai5 bok8-hoe7 khiam3 pang-chan7, 
Kou-hu7 tiong7-hu chian5-tou5 sit8 bu5-han7. 
Ah! Jin5-lek8 bo5-leng5(人力無能）!!! 
6.PhoaN Bok8-su-niu5 ah! Li2 khi3--lah mah?! 
A-ku-lah, Pek-ki-lah e5 ai3-cheng5, 
Hu-chhiong3 hu7-sui5 be7 chin7 li2 it-seng, 
Keng3 bo2, ka3 kiaN2, ti7-hoe7 chai7 it-sin; 
Kong-po3, Lam5 Tiong Gi7-tiuN2 taN3 bo5 khin. 
Ah! Jin5-su7 kho2-lu7(人事可慮）!!! 
7.PhoaN Bok8-su-niu5 ah! Li2 khi3--lah mah?! 
Chu2 the3 li2 pi7-pan7 an-lok8 pang5-keng, 
Ngia5-chih thiN-sai3 seng3-tou5 kang2 ban7 chheng; 
 
Seng3-chai3! Seng3-chai3! Seng-chai3! Ho5 thian- kun. 
Che5-siaN o-lo2 Pe7 tok8-it chi3-chun. 
Ah! Jin5-bong7 oan5-seng5(人望完成）!!!  
（1936.3.15 :  PeN7-chhng5 tiau3-koa）   
(Tai5-oan5 Kau3-hoe7 Kong-po3 te7 614 tiuN, 1936 ni5 5 geh8) 
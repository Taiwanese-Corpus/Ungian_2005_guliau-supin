
 

Goa7-chek8 Sin-niu5 Tai5-gi2 Kau3-hak8 e5 Pit-ki3  

Iau5 Chi3-liong5

? In Si7 Lan2 e5 Sin-pu7  
Te7-it-pai2 e5 thiau-chian3 chiu7-si7 beh ka3 goa7-chek8 sin-niu5 oh8 kong2 Tai5-oan5-oe7 sou2 beh bin7-tui3..e5; thiaN bo5 lau7-su teh kong2 siaN2-hoe3, m7-bat Pak-kiaN-gi2, ma7 be7-hiau2 kong2 Eng-gi2.  In tui3 hng7-hng7 e5 sou2-chai7 (Oat8-lam5, Thai3-kok, In3-ni5....) ke3 lai5 Tai5-oan5 chiaN5-cho3 lan2 e5 chhu3-piN koh khah si7 lan2 e5 sin-pu7, lai5 kau3 chit8-e5 sin e5 khoan5-keng2, ti7 gi2-gian5, hong-siok8, sip8-koan3, kap chhin-lang5 e5 tui3-oe7 long2 chin su-iau3 koaN2-kin2 hak8-sip8.
 Kau3-sek lai7 i2-keng che7 20 goa7 e5 tong5-hak8, Ng5 lau7-su khai-si2 teh siong7-kho3 lah, t th l, k kh h, thak8 kau3 chin ho2-se3, koh chin toa7 siaN.  Hut-jian5 Lou5 hau7-tiuN2 toa7-siaN teh kio3 ¡§Nga2-hui7 lau7-su!  Nga2-hui7 lau7-su!¡¨  Goa2 kap Nga2-hui7 long2 chhoah-chit8-tio5, koaN2-kin2 kiaN5-oa2 koe3 khoaN3 si7 siaN2 tai7-chi3?  Goan5-lai5 si7 u7 chit8-e5 sin e5 tong5-hak8, i e5 ta-ke chhoa7 i beh lai5 siong7-kho3, m7-ku2 goa7-chek8 sin-pu khiok chin phaiN2-se3, siang-chhiu2 mouh ti7 kau3-sek e5 mng5-kheng, mouh kau3 an5-an5-an5 long2 m7 pang3-khui.  Khia7 ti7 piN--a2 e5 hau7-tiuN2 kap ta-ke ma7 bo5 pou7-sou3 m7-chai beh chaiN2-iuN7 lai5 chhiaN2 i jip8-khi3 kau3-sek siong7-kho3?  Chit-bou7 hou7 goa2 ti7 tong-tiuN5 u7 chin toa7 e5 chhiong-kek kap kam2-than3!  Ke3 lai5 kau3 chheN-sou e5 sou2-chai7, gi2-gian5 be7-thong, m7-ku2 ma7 si7 ai3 seng-oah8, tak8-jit8 sou2 tu2--tioh8 e5 tai7-chi3 si7 beh an2-choaN2 kai2-koat?  Lou7-boe2 i e5 ta-ke kap Nga2-hui7 si7-eng7 poaN3-kou2-le7 khin-khin-a2 ka7 i poaN3-giu2 poaN3-sak ban7-ban7-a2 ka7 i sak-jip8 kau3-sek.
 Tui3 hak8-seng-a2 e5 piau2-cheng5 kap jin7-chin teh hak8-sip8 e5 cheng5-heng5, hou7 goa2 khoaN3 kau3 chin kam2-tong7, u7 kui2-na7 e5 tong5-hak8 chhiu2 gia5 goan5-chu2-pit na2 siong7-kho3 na2 sia2-ji7, ki3 chit8-koa2-a2 in kam2-kak tiong7-iau3 e5 ji7-ku3 si7 phah-piaN3 kau3 sia2 bo5 theng5.  ¡§Kiam2 beh ha7-kho3 hioh-khun3 chit8--e7 ah?¡¨  ¡§M7-bian2!  M7-bian2!  Lau7-su ke3-siok8 kong2!¡¨  
Sin-lai5--e5 kap siong7-koe3-kho3 e5 hak8-seng e5 theng5-tou7 tong-jian5 u7 chha-piat8, hau7-tiuN2 to7 chhiaN2 7, 8 e5 tu2-chiah lai5 e5 sin-seng kio3 goa2 ti7 piN..a e5 chit8-te3 iN5-toh-a2 ka7 in koaN2 chin3-tou7, goa2 chiah eng7 chit8 tiam2-cheng cho2-iu7 to7 ka7 chu2-im, bo2-im long2 choan5-pou7 ka3-liau2--ah!  Ka3-liau2 ji7-bo2 bo5 hi-han2, tiong7-iau3,,e5 in chha-put-to to7 ki3 kau3 chin chheng-chho2, goa2 chin houN3-ki5 to7 oa2-koe3 khoaN3 in e5 kang2-gi7 kiam2 u7 chhang3 siaN2 ki-koan?  Goan5-lai5 in to7-si7 eng7 ka-ki7 e5 bun5-ji7 ti7 kang2-gi7 teng2-bin7 chu3-im (na2 tou7-kun2-a2 sia2 kau3 chin nau7-jiat8), an2-ne goa2 to7 oaN7 leng7-goa7 e5 hong-sek; ka7 ji7-bo2 sia2 ti7 peh8-pang koh ka3 in hou-im, chhi3-khoaN3 in e5 theng5-tou7 si7 kau3 to2-ui7?  Goa2 chiah u7 hoat-tou7 siat-ke3 au7-pai2 e5 kho3-theng5, in-ui7 na7 siuN chhim a2-si7 siuN chhian2 long2 bo5 hoat-tou7 hoat-hui siang7 ho2 e5 hau7-ko2, bu2 chit8-am3 kui sin-khu koaN7 ka-ki7 ma7 phiN7 tioh8 ka-ki7 e5 chhau3-koaN7-sng-bi7, hoe5-siong2-tioh8 kap hak8-seng e5 hou7-tong7, jin7-chin e5 piau2-cheng5, kam2-kak che si7 chit8-kiaN7 chin u7 i3-su3 e5 khang-khoe3.  


 
EN--a2 iN-iN khun3  
19:30 siong7-kho3 cheng5 tai7-seng chhiaN2 chit8-ui7 kang-chok jin5-oan5 sia2 koa-su5 ti7 peh8-pang e5 teng2-bin7. I tu2 teh sia2 e5 si5, che7 ti7 tai5-a2-kha e5 ¡§goa7-chek8 sin-niu5¡¨ to7 toe3 teh liam7; ¡§EN--a2 iN-iN khun3, chit8-me5 toa7 chit8-chhun3, eN--a2 iN-iN sioh, chit8-me5 toa7 chit8-chhioh, io5 ji5 jit8 loh8-soaN, pho7 kiaN2 kim-kim-khoaN3, li2 si7 goa2 sim-koaN, kiaN li2 siu7 hong-koaN5.¡¨  Lin2 kiam2 chai-iaN2 chiah-e5 ji7 si7 teh kong2 siaN2-hoe3?  Tai7-ke long2 tiam7-tiam7 thau5-khak io5-a-io5, ouh!  Goan5-lai5 lin2 kan-taN e7-hiau2 hou-im, m7-chai teh liam7 chhut-chhui3..e5 si7 siaN2 i3-su3?
Lai5!  Lai5!  Chu3-i3 thiaN ¡§EN--a2¡¨ chiu7-si7 chin se3-han3..e5, tu2-chiah seN--chhut--lai5 e5 se3-han3 gin2-a2 (to7-si7 ¡§baby¡¨), ai3 pho7 ti7 heng-cheng5 ka7 i io5-a-io5!  Sioh-a-sioh!  Goa2 thau5-khak kek kah kiong5-kiong5 beh phoa3--khi3, siuN7 chin7 pan7-hoat koh ka-jip8 piau2-cheng5, ma7 cheng-ka kha-chhiu2 e5 tong7-chok, an2-ne kiam2 chai-iaN2?  ¡§EN--a2?¡¨ si7 siaN2 i3-su3? kiam2 u7 lang5 chai?¡¨  Ho2 kai-chai3 u7 nng7-e5 lang5 tim3-thau5 lah, an2-ne to7 piau2-si7 u7 lang5 i2-keng chai-iaN2 lah!  Lai5!  ¡§Chheng-chui2¡¨ (lang5-mia5) chhiaN2 li2 eng7 ¡§Oat8-lam5-oe7¡¨ hoan-ek8 hou7 tai7-ke thiaN, ai3 khah toa7-siaN leh.  Teh siong7-kho3 e5 si5 koh ai3 siuN7 che7-che7 piau2-tat8 e5 hong-hoat, ti7 tai5-a2-teng2 e5 lau7-su e7 kam2-siu7 tioh8 hak8-seng-a2 pek-chhiat beh oh8 kong2 hoe7-oe7, chin ai3 koaN2-kin2 oh8 kau3 e7-hiau2 kong2 phiau-chun2 e5 Tai5-oan5-oe7 e5 sim-cheng5.
Bian2 saN-nng7-e7 chhiu2 to7 chiong sia2 ti7 peh8-pang e5 LMJ thak8 kau3 chin ho2-se3 lah!  M7-si7 teh ka7 lan2 ka-ki7 lau3-khui3, eng7 goa2 koe3-khi3 kau3-hak8 e5 keng-giam7, lan2 pun2-te7 e5 hak8-seng-a2 hak8-sip8 e5 cheng-sin5 to bo5 chiah-nih8-a2 kiong5-liat8!  Kho2-leng5 chai7-te7 lang5 bo5 gi2-gian5 kou-thong e5 ap-lek8, tang-si5 chiah oh8 e7-hiau2 long2 bo5 siaN2 iau3-kin2!  
¡§Toe3 goa2 chhiuN3!  Kam2 ho2 thiaN?¡¨  U7 chit8-siaN se3-se3-siaN e5 siaN-im thoan5-lai5 goa2 e5 hiN7-khang piN, ¡§Lau7-su koh chhiuN3 chit8-pai2.¡¨  Eh!  Na2-chun2 chin u7 heng3-chhu3 ouh8!  ¡§Koh toe3 goa2 chhiuN3 chit8-pai2, tng2-khi3 chhu3--nih8 ai3 hok8-sip8, ai3 ki3 ti7 thau5-khak lai7, au7-pai2 lin2 na7 u7 io eN-a2 e5 si5 to7 e7-hiau2 ka7 eN-a2 pho7 ti7 heng-cheng5 chhiuN3 chit-siu2 koa hou7 li2 e5 eN-a2 thiaN, eN-a2 to7 e7 toa7 kau3 chiok kin2..e5!  Ma7 e7 chin kin2 to7 khun3 kau3 chin tiN!  Lan2 koh cho3-hoe2 chhiuN3 nng7-pai2 kam2-ho2? To3--khi3 ai3 ka7 koa-su5 ki3 ti7 thau5-khak lai7 ho2-m7-ho2?¡¨  ¡§Ho2!  Ho2!¡¨


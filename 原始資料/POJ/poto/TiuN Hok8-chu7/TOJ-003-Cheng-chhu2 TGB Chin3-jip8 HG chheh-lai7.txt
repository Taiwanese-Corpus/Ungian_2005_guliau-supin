Cheng-chhu2 Tai5-gi2-bun5 Chin3-jip8 Hoa5-gi2 chheh-lai7
TiuN Hok8-chu5 Hoe7-tiuN2       

Chin che7 pun2-thou2 khi3-bi7 chiok tang7 e5 chhut-pan2-sia7 long2 m7-kheng2 ti7 in e5  chheh lai7-bin7 khng3 Tai5-gi2-bun5 e5 bun5-chiuN. Lan2 ai3 siuN7 pan7-hoat lai5 cheng-chhu2!
Ti7 kin-ni5  6 goeh8 boe2, Giok8-san Chhut-pan2-sia7 tioh8 bat ki7-choat8 lan2 Tai5-bun5 kai3 Phoe3-hun sio2-chia2 e5 bun5-chiuN. 
         Goa2 e5 kian3-gi7 si7:1.Tak8-pai2 khi3 chheh-tiam3 be2 chheh e5 si5, sun7-soa3 ka7 tiam3 thau5-ke mng7:”
Lin2 chia kiam2 u7 Tai5-gi2 /Kheh-gi2 / GCB gi2 e5 chheh? Na7 bo5, m7 chai to2-ui7 chiah u7? 2. Sia2-phe, e-mail khi3 khah u7 pun2-thou2 i3-sek e5 chhut-pan2-sia7, iau3-kiu5 in cheng-ka pun2-thou2 gi2-bun5 ti7 in chhut-pan2 e5 chheh lai7-bin7! Lan2 ai3 hou7 in chai: lan2 kap in long2 kang7-khoan2 chiok ai3 Tai5-oan5, in na7 kheng2 ti7 chheh lai7-te2 cheng-ka pun2-thou2 gi2-bun5, lan2 beh the3 in tau3 soan-thoan5, hou7 in e5 seng-li2 khah ho2, khah u7 chiN5 than3! An2-ne, lan2 tai7-ke e7-sai2 na2 ai3 Tai5-oan5 na2 than3 chiN5! 3.Lan2 ma7 thang chu2-tong7 ka7 tiam3 thau5-ke siau7-kai3 Tai5-gi2-bun5 e5 chheh.Goa2 thiaN chin che7 lang5 an2-ne piau2-si7 koe3 “ SiuN7 beh oh8 Tai5-gi2, m7-chai beh khi3 to2-ui7 oh8.” 4.Ti7 chia goa2 beh po3 tai7-ke chai “ Tai5-oan5 Bun5-hak8 Gian2-kiu3 Kang-chok-sek (台灣文學研究工作室)”. Che si7 Li7 Heng-chhiang (呂興昌) kau3-siu7 chu2-chhi5 e5 bang7-cham7. Lai7-bin7 u7 chin ho2 e5 chu-liau7, chhiaN2 tai7-ke chham-kho2. Ma7 hi-bang7 tau3-tin7 lai5 sia2, thak8, kap the5-kiong2 i3-kian3, kam2-siong2. Bang7-cham7 e5 cham7-chi2 si7: www.ncku.edu.tw/~taiwan/ taioan. 5.Kian3-gi7 lan2 tai7-ke long2 su2-iong7 tian7-nau2, ma7 tiaN7-tiaN7 chiuN7-bang7 chhoe7 chu-liau7, kap kok-lai7 kok-goa7 e Tai5-bun5 peng5-iu2 kau-oaN7 i3-kian3 kap kam2-siong2.
An2-ne lan2 tui3 Tai5-bun5 e5 jin7-bat e7 ke chin chhim, chin khoah, ma7 chin lai7. Lan2 ka-ki7 e5 chai5-cheng5, sit8-lek8 na7 u7 kau3, lan2 chiah u7 kho2-leng5 lai5 chin2-kiu3, hok8-oah8, kap chhong3-sin lan2 sou2 thiaN3-thang3 e5 bo2-gi2 bun5-hoa3! 
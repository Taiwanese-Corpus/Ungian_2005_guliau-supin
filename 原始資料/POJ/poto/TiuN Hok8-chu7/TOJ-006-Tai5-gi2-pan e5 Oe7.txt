               	
Tai5-gi2-pan e5 Oe7
TiuN Hok8-chu5 Hoe7-tiuN2 
Ti7 lan2 e5 Tai5-gi2 Chhou-kip-pan, siong7-kho3 u7 3-e5 kui-ki2 si7 lan2 it-tit8 teh kiong5-tiau7..e5, chiu7-si7: chun2-si5 chun2-hun, cheng-bit8 kap kong2 chhio3-khoe.
Lan2 an2-ne kiong5-tiau7 tau3-te2 u7 sim2-mih8 i3-gi7? 
         Hoe2-chhia na7 bo5 chiau3 si5-kan kau3 cham7, Tai5-gi2 kong2 si7 hoe2-chhia ban7-hun, Hoa5-gi2 kong2 si7 "¤õ¨®»~ÂI". Hun kap tiam2 e cheng-chha si7 60 poe7! Tai5-oan5-lang5 pi7 Jit8-pun2 thong2-ti7 m7-si7 lan2 ka-ki7 tho2..e5, si7 bo5 tai7 bo5 chi3 pi7 Tiong-kok chhut-be7..e5! Chong2-si7 lan2 hou7 lang5 ka3 liau2 ma7 chai-iaN2 thang chin3-pou7. Che si7 lan2 hu3-chhut siong-tong toa7 e5 tai7-ke3 chiah tit--tioh8..e5. Chiau3 to7-li2 kong2 lan2 tiaN7-tioh8 ai3 ho2-ho2 tin-sioh. M7-ku2 KMT lai5 liau2 koh ka7 lan2 thoa au7-kha, hou7 lan2 chin3-pou7 e5 bun5-hoa3 to3-the3-lu! Na7 beh kiong5-tiau7 si5-kan cheng-bit8 long2 kong2 "chun2-si5"! Che si7 toa7 the3-pou7 ! M7-chiah lan2 chit-ma2 ai3 koh kiong5-tiau7 "chun2-si5 chun2-hun"! 
Cheng-bit8 si7 kho-hak8 e5 ki-pun2 iau3-kiu5. Sia2 TOJ/LMJ choat8-tui3 ai3 chin cheng-bit8. Li2 na7-si7 siaN-tiau7 sia2 m7-tioh8, chiu7 sng3 m7-tioh8. Che chiu7-si7 cheng-bit8. Sia2 bun5-chiuN a2-si7 kong2-oe7, ke chit8-ji7/ku3 pian3 siuN lo-so; kiam2 chit8-ji7/ku3 pian3 i3-su3 bo5 chheng-chho2. Bo5 oe7-sai2, ma7 bo5 ji7-sai2. Che chiu7-si7 cheng-bit8! Lan2 e5 thau5-khak na7 ju2 cheng-bit8, lan2 e su-kho2 chiu7 ju2 cheng-bit8. Su-kho2 ju2 cheng-bit8, cho3 tai7-chi3 seng5-kong e5 ki-hoe7 chiu7 e7 ju2 toa7! Na7-si7 su-kho2 ham5-hou5 koh cho3-su7 e7 seng5-kong, khiong2-kiaN si7 "ni5-kou cho3 moa2-goeh8"--se3-kan han2-iu2!
 Kong2 chhio3-khoe si7 Tai5-oan5-lang5 khah khiam3-khoat e5 pun2-su7. Eng-gi2 e5 "humor" ti7 Tai5-gi2 beh an2-choaN2 kong2? Bo5 oe7-su5 thang kong2! In-ui7 Tai5-oan5-lang5 chiah8-png7 to u7 bun7-te5, na2-e7 kong2 chhio3-khoe? Hoan7-se3 u7 lang5 e7 ka7 goa2 khong3-gi7, Tai5-oan5-lang5 chin gau5 kong2 chhio3, li2 kiam2 m7-chai? PhaiN2-se3, kong2 chhio3 m7-si7 humor! Phou2-thong lan2 thiaN lang5 kong2 chhio3 si7 kong2 ham3-kou2 e5 i3-su3. In-ui7 chit-e5 ian5-kou3, lan2 ti7 kho3-pun2 lai7-te2 sia2 100 phiN chhio3-khoe, hou7 hak8-seng cho3 thak8-mih8. Chit8 hong-bin7 oh8 thak8 TOJ, chit8 hong bin7 poe5-iong2 sense of humor. Hi-bang7 21 se3-ki2 e5 Tai5-oan5-lang5 e7-tang3 ti7 chit-tah chia jiok-tioh8 Se-kok-lang5!


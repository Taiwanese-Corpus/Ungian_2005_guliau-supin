                      Hoe7-tiuN2 e5 Oe7   
Kok-ui7 Tai5-gi2 pan e5 tong5-oh8,Goa2 beh ka7 tai7-ke po3-ko3 1-e5 thiN-toa7 te7-toa7 e5 ho2 siau-sit:
Lan2 beh ti7 2002 ni5 e5 6-goeh8 29 hit-jit8, ka7 lan2 keng3-ai3 e5 lau7-su, TiN7 Ji5-giok8 Bok8-su cho3 80 hoe3 e5 seN-jit8!
Che si7 chin tat8-tit lan2 ho2-ho2-a2 kheng3-chiok e5 jit8-chi2.
Lan2 chin u7 hok-khi3, thang chhoe7-tioh8 Bok8-su cho3 lan2 e5 Tai5-gi2 lau7-su,
Lan2 chin kam2-sia7 Bok8-su chit-kui2-ni5 it-tit8 iong7 cheng-sin5 kap siN3-mia7 teh ka7 lan2 khan-ka3, 
Chit-ma2, Bok8-su the3-hiu liau2 koh beh ke3-siok8 kap lan2 koh cho3-hoe2 phah-piaN3!
sit8-chai7 hou7 lan2 chin kam2-tong7, kam2-sim kap m7-kam.
Goa beh pai3-thok tai7-ke, ti7 6-goeh8 29 hit-jit8, tau3-tin7 lai5 ka7 Bok8-su kheng3-chiok.
Chiok lan2 lau7-su sin-the2 khong-kian7 chiah8 pah-ji7,
Chiok lan2 Tai5-gi2-bun5 chin3-pou7 koh chin3-pou7,
Chiok lan2 Tai5-oan5 lang5 cha2-1-jit8 CTT! 
Na7-si7 beh chham-ka khiok bo5 siu-tioh8 iau-chhiaN2-ham5 e5 lang5,
ChhiaN2 tit8-chiap kap Hoe7-tiuN2 lian5-lok8.
TEL: (07)398-5747
Chu7-chhan e5 chhan-thiaN kap te7-tiam2 si7: 高雄市大順三路106號 e 蓮園餐廳
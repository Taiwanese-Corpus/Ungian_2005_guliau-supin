
Te7 2 ki5  2000/7/20
¡L Chong2-pian-chip8	TeN7 Si-chong
¡L Pian-chip8		Koa Kha2-le7  				
¡L Publisher 		Ko-hiong5 Tai5-gi2 Lo5-ma2-ji7 Gian2-sip8-hoe7
                    2000 ni5 5 goeh8 20 jit8  chhong3-khan            


        Hou7 Thok8-chia2
TiuN Hok8-chu5 Hoe7-tiuN2       

¡§Tai5-oan5-ji7¡¨ ti7 2000/5/20 chhut-pan2 au7, chin-che7 lang5 mng7 kong2 chaiN2-iuN7 beh iong7 chit e5 su5?
Che chiu7-si7 goan2 chhut-pan2 chit e5 khan-but8 e5 goan5-i3 chit8 hang7: in2-khi2 tai7-ke e5 koan-sim, tho2-lun7. Kap tai7-ke cho3-hoe2 lai5 kek thau5-nau2 (brainstorming).                        
Lan2 na7 siong5-se3 lai5 siuN7: Hian7-chhu2-si5 toa3 ti7 Tai5-oan5 2,300 ban7 e5 jin5-khau2 lai7-te2, tau3-te2 u7 loa7 che7 lang5 u7 goan5-chu7 bin5 (GCB) e5 hiat-thong2 ? Kin-ku3 Sim2 Kian3-tek phok-su7 e5 gian2-kiu3, u7 beh oa2 95%!! Na7-si7 an2-ne, lan2 beh mng7..e5 si7: GCB e5 gi2-gian5 si7 sim2-mih8? Si7 Lam5-to2-gi2 (Austronesian)! Che ti7 gan2-cheng5 e5 Tai5-oan5 si7 kok-bin5 tiong-hak8 e5 hak8-seng long2 chai e5 siong5-sek! An2-ne tioh8 hui-siong5 chheng-chho2 lah! Lam5-to2-gi2 m7-si7 Han3-gi2. Bo5 sim2-mih8 li2-iu5 su2-iong7 Han3-ji7. Han3-ji7 phaiN2 oh8, phaiN2 sia2, phaiN2 jin7, koh phaiN2 ki3! Ji5-chhiaN2 Han3-ji7 khiam3-khoat thiu-siong7 su-kho2 sou2 su-iau3 e5 cho3-liau7 (iau3-sou3 ), sok-pak8 lan2 nau2-pou7 chhong3-cho7 e5 khong-kan kap leng5-lek8.
Che kan-taN si7 siau-kek8 e5 chit8 peng5. Chek-kek8 e5 chit8 bin7 si7: Lan2 na7 chin-chiaN3 u7 hoat-tou7 iong7 LMJ lai5 cho3 su-bin7-gi2, lan2 e5 bun5-hoa3 chiah chiaN3-sit8 e7-tit-thang haN7-jip8 se3-kai3. Tai5-oan5 e5 chian5-tou5 ti7 se3-kai3, kiam2 m7-si7--leh? Iong7 LMJ koh u7 chit8 tiam2 chin chan2..e5: chhong3-cho7 sin su5/koan-liam7 khah kin2. Phi2-ju5 GCB chiu7-si7 goan5-chu7-bin5. TOLsi7 Tai5-oan5 lang5, TGL si7 kong2 TG e5 lang5; na7-si7 TBL si7 e7-hiau2 sia2 TB e5 lang5. Tau3-saN-kang7 si saN-keng7, goan2 hoat-hian7 leng7-goa7 chit8 e5 su5 kio3 ¡§sio-keng¡¨, i3-su3 kap saN-keng7 sio-kang7, m7-ku2 chhut koh khah che7 si5-kan, kim-chiN5 kap khui3-lat8! An2-ne lan2 e5 gi2-su5 chin kin2 chiu7 thang ke-thiN chiaN5 che7, chiaN5 che7! 
Che chiu7-si7 goan2 chu2-tiuN TOJ e5 kan2-tan koh sit8-chai7 e5 in-toaN.                                                                                                
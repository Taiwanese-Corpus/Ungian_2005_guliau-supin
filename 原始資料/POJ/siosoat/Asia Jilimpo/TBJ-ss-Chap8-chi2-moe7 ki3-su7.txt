Chap8-chi2-moe7 ki3-su7
Asia Jilimpo
	Sin-bun5 kong2 ti7 Bi2-kok Tek-chiu u7 1 e5 hu3-jin5 lang5 1 the seN 8 e5, chit e5 se3-kan sit8-chai7 u7-iaN2 si7 bu5-ki5-put-iu2, bo5 1 hang7 tai7-chi3 si7 lan2 kaN2 khak-teng7--e5, goa2 leh siuN7-kong2 kam2 u7 kho2-leng5 hit 8 e5 long2 cha-bou2--e5 ? Na7 1 khun3 8 e5 seN cho3 chin sio-siang5 e5 sio2-chia2 khia7 ti7 bin7-thau5-cheng5, m7 chai siaN2-mih8 kam2-siu7 ?
	Chit phiN beh kong2--e5 kap seN cha-pou, cha-bou2 bo5 koan-he7, si7 hiong5-hiong5 siuN7 tioh8 u7 1 chiong2 chiau2-a2 kio3 cho3 Chap8-chi2-moe7, goa2 cho3 gin2-a2 si5-tai7 bat chhi7--koe3, siong-sin3 u7 keng-koe3 hit e5 ni5-tai7--e5 ke-kiam2 ma7 long2 chai--tam7-poh8-a2.
	Chin che7 siau3-lian5 peng5-iu2 long2 u7 e7 tau5-kong2:¡uGoan2 a-pa goan2 a-bu2--a2 tiaN7-tiaN7 ai3 kong2 in hit e5 si5-tai7 seng-oah8 joa7 khun3-lan5 tu2 joa7 khun3-lan5, goan2 chit te7 e5 gin2-a2 long2 ho2-mia7 m7-chai......¡v Che ia7 bok8-koai3, bo5 keng-koe3 kang7-khoan2 seng-oah8 keng-giam7--e5 si7 chin oh li2-kai2 pat8-chiong2 sia7-hoe7 chong7-hong2 e5 ke3-tat8-koan.  Hit tong-si5 goa2 ma7 chiah 6 hoe3 gin2-a2 nia5, m7 chai-iaN2 siaN2-mih8 si7 khun3-khou2, hoaiN5-tit8 chhu3-piN keh-piah tak8-e5 kang7-khoan2 si7 an2-ni leh seng-oah8, bo5 te3 cho3 pi2-pheng7.  Goa2 kan-taN chai-iaN2 a-chek ti7 gou7-keng-boe2 thau5-cheng5 e5 ni5-chiN5 kha teng3 chiau2-tu5-a2, kong2 beh chhi7 Chap8-chi2-moe7 .
	Chhi7 Chap8-chi2-moe7 kap seng-oah8 kan-khou2 u7 siaN2 koan-he7 ?  Che si7 chin hok8-chap8 e5 bun7-te5, bo5 hoat-tou7 3, 2 ku3 to7 kong2 gah chim-chiok, goa2 iau2-si7 phin5-thau5-a2 ka7 kou3-su7 kong2--loh8-khi3.
	Goan2 3 chek iau2 boe7 khi3 ke--nih e5 hi3-hng5 oh8 pian7-su7 chin3-cheng5, hit chun7 i cho3 peng tng2-lai5 ia7 u7 kui2-na7-ni5--a, thoan5-thong2 e5 choh-sit hiam5 kan-khou2 koh bo5 li7-sun5, chhu3--nih to u7 2 e5 a-hiaN leh choh--a, i siuN7-beh chau2-chhoe7 ka-ti7 e5 chhut-lou7, seng khi3 e7-thau5 Chui2-te2-liau5 kap lang5 kong-ke chhi7 ti liau2 chiN5, ma7 u7 khi3 pak-pou7 oh8 be7 thou5-thoaN3, seng-li2 kiaN2 oh seN, m7-si7 tak8-e5 long2 u7 chai5-tiau7 than3 chit khoan2 chiN5--e5, thiaN-kong2 i cho3--koe3 e5 thau5-lou7 be chio2, m7-koh bo5 1 tou5 cheng-kong--e5, bo5 ta-li2-oa5, tng2 lai5 chng-kha chiah8 thou5, ut ti7 chhan5-thau5-a2 kui2 na7 kang, it-tit8 kau3 hit e5 peng5-iu2 lai5 goan2 tau.
	Hit kang, Ip-a2 peh chhoa7 1 e5 chheng7 se-bi-louh e5 chheN-hun7 lang5 lau5 goan2 tau, ka7 goa2 kong2:¡uLin2 tau e5 lang5-kheh lak ti7 lou7--nih hou7 goa2 khioh--tioh8, A-sia3, kio3 lin2 3 chek--a2 theh8 in3-a2 lai5 nia2 !¡v
	Ip-a2 peh kong2 oe7 to7-si7 giat8-giat8, goa2 cho3 gin2-a2 to7 thiaN koan3-si3, chai-iaN2 si7 beh chhoe7 goan2 3 chek--a2 e5 lang5-kheh ti7 lou7--nih ka7 Ip-a2 peh mng7-lou7, chiah chhoa7 i lai5--e5.  Goa2 chhoa7 hit e5 lang5-kheh khi3 Toa7-kau e7 chhan5-thau5-a2 chhiu7-a2 kha chhoe7 ti7 hia leh tuh-ku e5 3 chek.
	Hit e5 chheN-hun7 lang5 si7 3 chek khah cha2 ti7 Tai5-pak sek8-sai7--e5, pun2-te2 ma7 chin loh8-phek, kong2-si7 u7 peng5-iu2 leh tau3 khan-seng5 chiah u7 kin-a2-jit8 e7-tang3 chheng7 gah chiah-ni7 chhiN-chhioh, siuN7 tioh8 goan2 3 chek--a2 chit e5 ho2 peng5-iu2, ho2-khang--e5 choan-kang lai5 tau3 sio po3.  3 chek--a2 chin kam2-tong7, mng7 i u7 siaN2 ho2 khang-thau5, kam2 chiaN5-sit8 u7 pang-chan7 ?  Lang5-kheh kong2 si7 m7-taN pang-chan7 goan2 a-chek nia5, lian7 chng--nih e5 chhu3-piN keh-piah ma7 ti3-im3 e7 tioh8.
	Siau-sit to7 an2-ni thoaN3--chhut-lai5, kong2-si7 Jip8-pun2-lang5 tng-leh siau2 sng2 chiau2-a2, m7-koh in bo5 eng5 ui3 chiau2-a2 kiaN2 kou3 gah toa7, m7-chiah e7 beh ui3 Tai5-oan5 chin3-khau2 chiah-e5 chiau2-a2, tu2-ho2 hit e5 lang5-kheh in peng5-iu2 e5 kong-si si7 cho3 chit khoan2 seng-li2--e5, i hu7-chek si3-koe3 tau3 chhoe7 lang5 chhi7 chiau2-a2.  Chng-kha lang5 thiaN tioh8 chiau2-a2 e7-tang3 be7 chiN5, tak8-e5 u7-iaN2 hoaN-hi2, ti7 chit phian3 peng5-iuN5, u7 chhiau-koe3 1 poaN3 e5 chhan5 leh pou3 tiu7-a2, Chhu3-kak chiau2 to7-si7 ai3 chiah8 chhek-a2 m7-chiah kio3-cho3 Chhek-chiau2-a2, tak8 khu chhan5 ma7 u7 hiaN-ti7-a2 leh kou3, m7-koh ju2 lai5 ju2 bo5-hau7.  HiaN-ti7-a2 si7 kong2 tiu7-chhau2-lang5, goan2 choh-sit lang5 na7 kong2 chhut tiu7-chhau2-lang5, chiau2-a2 to7 m7 kiaN--a, long2 kong2-si7 hiaN-ti7-a2.  Kong2--lai5 ma7 chin chhio3-khoe, Chhek-chiau2-a2 m7-taN m7 kiaN chiah-e5 hiaN-ti7-a2, tian-to2 kui tin7 poe lai5 poe khi3 leh him-siong2, gi7-lun7 pi2-pheng7 khoaN3 toh 1 sian tiu7-chhau2-lang5 khia7 e5 chu-se3 khah ho2-khoaN3.  Choh-chhan5 lang5 khi3 gah ki2 chiau2-a2 it-tit8 chhoh, he chiau2-a2 ma7 m7 jin7-su, chiuh-chiuh kio3 me7 tng2--khi3.  Choh-sit lang5 siuN7-kong2 pat8 hang7 to7 m7 chai, na7 chiau2-a2 si7 moaN2-si3-koe3, cheng-chha u7 khah phaiN2 liah8 nia5.
	Lang5-kheh chhio3-chhio3-a2 kai2-soeh, m7-si7 beh ai3 Chhek-chiau2-a2, in Jip8-pun2 lang5 kah-i3--e5 si7 Bun5-chiau2, Gim2-chiau2, Chap8-chi2-moe7 chit lui7 e5 chiau2-a2, Chng-kha lang5 soah long2 gang7--khi3, ti7 chhan5-chng, na7 beh kong2 chiau2-a2 lui7 si7 chin che7, Chhek-chiau2-a2 mai3 kong2, koh u7 Ou-chhui3-pit-a2, Peh8-thau5-khiat-a2, Bang7-tang-a2, IN3-a2, ChhiN-ti7-a2, Ang5-thau5-a2.....siaN2-mih8 koai3-hoe chap8-sek--e5 to7 u7, to7-si7 m7 chai u7 siaN2-mih8 Bun5-chiau2, Gim2-chiau2, Chap8-chi2-moe7.  Lang5-kheh theh8 chhut kui2 tiuN siong3-phiN3, kai2-soeh kong2 toh 1 chiah si7 Bun5-chiau2,  1 chiah kong-si chhut ke3 60 khou, toh 1 chiah si7 Gim2-chiau2 1 chiah si7 90 khou, leng7-goa7 he Chap8-chi2-moe7 1 chiah si7 20 khou, long2-si7 chhi7 gah pian3 chiau2-thun5-a2 to7 e7-sai2 be7, kong-si u7 leng7-goa7 chhiaN3 lang5 choan-bun5 leh pu7 chiau2-a2 kiaN2, e7-sai2 khi3 ka7 kong-si be2 tng2 lai5 chhi7.
	Chng-kha choh-sit lang5 thiaN tioh8 1 chiah chiau2-a2 tat8 kui2 10 khou, tak8-e5 chih8-a2 thou2-thou2, hit chun7 e5 kang-ke3, 1 e5 pou3-chhan5 kang ma7 chiah 30 khou nia5, 1 chiah khoaN3--khi2-lai5 to7 bo5 siaN2 e5 m7-chiaN5 chiau2-a2 nah e7 hiah ho2 ke3 ? Kui chng long2 han2--khi2-lai5, hit e5 lang5-kheh koh khi3 pat8 chng soan-thoan5 e5 si5-chun7, chng-lai7 lang5 leh hoe7-kong2 chit khoan2 thau5-lou7 e7 cho3--tit, hoaiN5-tit8 pou3 chhan5 chhah kam-chia3 1 kah tng siu--khi2-lai5, chun2-kong2 bian2 pun2 choan5 than3--e5 ma7 bo5 kui2 iN5, chhi7 chiau2-a2 koh-si7 khin-kho2 khang-khoe3, kam2-si7 thiN-kong-peh--a2 leh tau3 po2-pi3,  chiah u7 chit khoan2 ho2-khang e5 tai7-chi3 ?  Kan-taN chng-a2 lai7 siong7 bo5 lang5-ian5, chiong3-lang5 hiam5 e5 phoa3-keh Seng5--a2 1 ki sai2-poe chhui3 kong2 : ¡uSe3-kan u7 hiah ho2 e5 tai7-chi3 ? Mai3 gong7--a, ho2-khang--e5 nah u7 thang tioh8 gah lan2 !  Hit khou lang5 lin2 m7 thang khoaN3 i se-bi-louh chheng7 gah chhio-chhio, hoan7-se3 si7 pian2-sian-a2 !¡v
	Goan2 3 chek--a2 chin khi3, me7 i kong2 :¡uLi2 chit e5 hau-siau5 Seng5--a2, hit e5 lang5 si7 goa2 e5 peng5-iu2, si7 goa2 khah bat--i iah-si7 li2 khah sek8-sai7 ?  Li2 ka-ti7 san3 gah kui2 beh liah8--khi3, koh ia7 e7 kong2 lang5 e5 eng5-a2-oe7 ! HoaiN5-tit8 ho2-giah8 san3 si7 lin2 tau e5 tai7-chi3, mai3 ti7 chia ou-peh8 loan7 liam7-siau5 phah-khok to7 ho2.  Phoa3-keh Seng5--a2 phoa3-keh chhui3 !¡v 
	Koe3 kui2 kang, lang5-kheh koh lai5 chng--nih, chhoa7 goan2 3 chek kap kui2 e5 chhu3-piN khi3 kau3 Hun5-lim5 hai2-khau2, hia u7 lang5 khah cha2 chhi7 Chap8-chi2-moe7, kong2 u7 than3 tioh8 chiN5.  Kui tin7 lang5 khia5 thih-be2 khi3, long2 chai3 kui lang2 chiau2-a2 tng2--lai5, kong2-si7 hit hou7 Hai2-khau2 lang5 u7-iaN2 chhi7 1 chui2 50 chiah Chap8-chi2-moe7, long2-chong2 be7 1000 khou, to7 ka7 chiN5 oaN7 chiau2-a2 kiaN2, 1 chiah 5 khou, long2-chong2 200 chiah.  Chhi7--3-kou3-goeh8-a to7 koh e7-sai2 be7, hit si5 to7 u7 4000 khou--a, khah iaN5 leh cho3 1 kah te7.  Koh kong2 tan2 pun2-chiN5 khah chhou--leh, chiah oaN7 be2 1 chiah 20 kui2 khou e5 Bun5-chiau2 iah-si7 Gim2-chiau2 tng2 lai5 chhi7, an2-ni than3 khah u7.
	Chng-lai7 lang5 chiN5 chah bo5 hiah che7, ma7 iau2 kiaN-kiaN, to7 1 e5 khai 50 khou, be2 10 chiah Chap8-chi2-moe7 tng2--lai5, goan23 chek--a2 1 pai2 hiong5-hiong5 to7 be2 100 chiah Chap8-chi2-moe7 koh Bun5-chiau2, Gim2-chiau2 1 hang7 5 tui3, bo5 kau3 chiN5 in peng5-iu2 seng hou7 i khiam3, kong2 tan2 be7 liau2 than3 chiN5 chiah han5.
	Goa2 khi2-sian liah8-chun2 chiau2-a2 chiah8 thang5 to7 ho2, nah chai kong2 ai3 koh ka7 kong-si be2 choan-kang ui7 chit khoan2 chiau2-a2 che3-cho7 e5 chhi7-liau7, bi2-a2 kap hoan-beh8-a2 loh8 khi3 lam7--e5, chhin-chhiuN7 lang5 an2-ni, 1 kang chhi7 3 tng3, tak8 chai2-khi2 to ai3 chheng chiau2-tu5-a2, thiam chhi7-liau7, chheng-chui2, ka7 chiau2-a2 sai2 piaN3 chheng-khi3.  Goa2 chin ai3 tau3-saN-kang7, Bun5-chiau2, Gim2-chiau2 iah-si7 Chap8-chi2-moe7 long2 iau2 se3-chiah, mng5 ng5-ng5, te2-te2, m7-koh chiuh-chiuh kio3 e5 siaN, ti7 tiam7-cheng7 e5 thau3-cha2 tiat8-piat8 ho2 thiaN.
	Chiau2-a2 1 jit8 1 jit8 toa7, goa2 e5 gin2-a2 phoaN7, A-seng kap Kheh-lang5 gin2-a2 A-phng-a2, A-jun-a2 long2 chin him-sian7,  tiaN7-tiaN7 lai5 goan2 tau khoaN3 chiau2-a2, in siuN7-beh chhi7 chiau2-a2 chiah8 chhi7-liau7, goa2 kong2 in be7 hiau2, be7 sai2 ou-peh8 chhi7, hit chun7, goa2 sim-cheng5 chiok iang7.  Chin kin2, chiau2-a2 mng5 ju2 hoat ju2 tng5, chiau2-a2 ma7 sui2--khi2-lai5. Bun5-chiau2 si7 peh8--e5, mng5 peh8-siak-siak; Gim2-chiau2 si7 chhiN lam7 peh8, koh-khah sui2, Chap8-chi2-moe7 ma7 chin kou2-chui.  Chiau2-a2 ju2 toa7 chiah 3 chek-a2 sim-koaN ju2 hoaN-hi2, goa2 to7 ju2 hoan5-lo2, goa2 chai-iaN2 chiah-e5 kou2-chui e5 chiau2-a2 e7 hou7 a-chek be7--khi3.
	Hoan5-lo2 bong2 hoan5-lo2, chiau2-thun5-a2 chong2--si7 ai3 be7 chiah u7 chiN5, hit kang, lang5-kheh kap 2 e5 kong-si e5 lang5 sai2 1 tai5 hoe3-but8-a2 chhia lai5, lang5-kheh siau7-kai3 hit e5 ma7-si7 chheng7 se-chong--e5 kong2-si7 kong-si e5 keng-li2, leng7-goa7 1 e5 si7 sai2 chhia e5 un7-choan2-chhiu2, u7 chhi7 chiau2-a2--e5 long2 lai5 goan2 mng5-khau2-tiaN5 kau.  Keng-ki2 kong2 ke3-siau3 kap chin3-cheng5 phin2--e5 bo5-kang5--a, Jip8-pun2 hit peng5 chhi7-chhau2 e5 koan-he7.  Chhi7 chiau2-a2 hou7 hi3-he3 kio3, siuN7-kong2 chit siaN hai7--a.  
Phoa3-keh Seng5--a2 ti7 piN-a2 leng2-leng2 kong2 : ¡uGoa2 to chai--leh, chhut bun7-te5--a hohN !¡v 	
Keng-li2 soan-pou3 kong2 khah cha2 1 chiah 90 khou e5 Bun5-chiau2, chit-ma2 1 chiah chhun 80 khou nia5; Gim2-chiau2 ma7 u7 lak, khah cha2 si7 60, chit chun7 55 khou.  3 chek--a2 kong2 i 1 hang7 chiah long2 chhi7 10 chiah nia5, ka-chai3 sng2-sit bo5 che7, siong7 koan-sim--e5 si7 Chap8-chi2-moe7 lak joa7 che7 ?  Chng-lai7 lang5 ma7 long2 chhi7 Chap8-chi2-moe7 nia5, tak8-e5 hiN7-a2 giu2 tng5-tng5 chim-chiok thiaN.  
Keng-li2 kong2: ¡uMa7 m7 chai an2-choaN2, che Chap8-chi2-moe7 chin hoan2-siong5, 1 chiah soah to3-khi2 5 khou, chit-ma2 1 chiah si7 siu 25 khou.¡v
	Chiong3-lang5 u7 kau3 hoaN-hi2, kan-taN phoa3-keh Seng5-a2 bin7 ang5-ang5.  Keng-li2 ka7 chiau2-a2 long2 liah8 jip8 khi3 chhia teng2 e5 chiau2-lang-a2 lai7, jim5 1 chih gin5-phio3 chhut--lai5, beh hoat hou7 tak8-e5.  3 chek-a2 kong2 beh koh chhi7, mng7 i kam2 u7 chai3 chiau2-a2 kiaN2 lai5 ?  
Keng-li2 kong2 : ¡uBo5--lah, lin2 na7 beh koh be2 chiau2-a2 kiaN2 lai5 ka7 goa2 teng-ki3, bin5-a2-chai3 chiah chai3--lai5, m7-koh ke3-siau3 ai3 seng phin2--1-e7, Bun5-chiau2 kap Gim2-chiau2 1 tui3 kiam2 2 khou, Chap8-chi2-moe7 pun2-te2 1 chiah ai3 khi2 5 kak, m7-koh ui7 tap-sia7 goan5 kheh-hou7, kin-a2-jit8 be7 e5 chiN5 beh oaN7 chiau2-a2 kiaN2--e5, 1 chiah kang7-khoan2 si7 5 khou, na7 beh ke be2 iah-si7 sin kheh-hou7 long2 tioh8-ai3 1 chiah 5 khou poaN3 chiah beh be7.  Beh ai3--e5 kin-a2-jit8 ai3 seng teng-ki3, bin5-a2-chai3 chiah u7 in e5 giah8.¡v 
	U7 lang5 kong2 lim5-si5 lim5-iau7 bo5 chiN5 thang be2, keng-li2 kong2 si7 seng teng-ki3, tan2 liah8 tioh8 chiau2-a2 kiaN2 chiah hu3 chiN5 to7 e7 sai2.  Chit pai2, lian7 siong7 thih-khi2 kiam phoa3-keh e5 Seng5--a2 ma7 teng-ki3 100 chiah e5 Chap8-chi2-moe7, koh u7 keh-piah chng thiaN tioh8 hong-siaN chau2--lai5-e5 ma7 long2 chhiuN2 beh teng-ki3, ui3 koe3-tau3 bu2 gah beh-am3 chiah chhu3-li2 ho2-se3.
	Hoan-tng2-kang, 1 khun3 3 tai5 hoe3-but8-a2 chhia chai3 chiau2-a2 kiaN2 kap chhi7-liau7 lai5, sng3-sng3--leh, lian7 hak chhi7-liau7 e5 chiN5 long2-chong2 chit thoan5 to7 siu beh 20 ban7.  Koh lai5, kui chng long2 leh chhi7 Chap8-chi2-moe7, A-seng, A-phng-a2 kap A-jun-a2 in long2 bian2 koh lai5 goan2 tau khoaN3 chiau2--a.
	Tong-jian5, 3 kou3 goeh8 au7, to7 chhoe7 bo5 hit keng kong-si e5 lang5, chiau2-a2 m7 chai beh hou7 siang2, kui tin7 lang5 lai5 chhoe7 goan2 3 chek--a2, i soah kong2 ma7 m7 chai hit e5 peng5-iu2 toa3 toh-ui7, khah cha2 ti7 Tai5-pak ma7 chiah kap i kiN3 koe3 2 pai2 bin7 nia5.
	Phoa3-keh Seng5--a2 kong2:¡uGoa2 to chai--leh, gong7 chng-kha song5 !¡v
	Goan2 3 chek--a2 me7 kong2 :¡uLi2 ka-ti7 m7-si7 ma7 liau2 550 khou !  Long2-si7 hou7 li2 tai3 soe-siau5--e5, teng2 pian3 li2 bo5 be2, goan2 to7 long2 than3 u7 tioh8 chiN5 !¡v 
	Chit pai2 e5 Chap8-chi2-moe7 su7-kiaN7, goan2 chng--nih e5 kiat-lun7 si7 ¡uPhoa3-keh Seng5--a2 hai7--e5¡v.  
   
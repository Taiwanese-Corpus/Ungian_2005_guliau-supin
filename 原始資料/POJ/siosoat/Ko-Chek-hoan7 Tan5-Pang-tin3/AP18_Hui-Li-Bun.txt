Po2-Lo5 Kia3 Hou7 Hui-Li7-Bun5 E5 Phe

1) Goa2 Po2-lo5, ui7 Ki-tok Ia5-sou lai5 cho3 siu5-hoan7 e5, kap lan2 e5 hiaN-ti7 The5-mou5-thai3 sia2-phe hou7 goan2 chhin-ai3 e5 tong5-su7 Hui-li7-bun5,  2) kap ti7 lin2 chhu3 teh chu7-hoe7 e5 kau3-hoe7, i2-kip8 hou7 lan2 e5 sio2-moe7 A-hui-a, kap cho3-hoe2 teh cho3 Ki-tok chian3-su7 e5 A-ki-pou3.
	3) Goan7 Siong7-chu2 lan2 e5 Thian-hu7 i2-kip8 Chu2 Ia5-sou Ki-tok, siuN2-su3 lin2 in-hui7 kap peng5-an.

Hui-li7-bun5 e5 ai3-sim kap sin3-sim:
	4) Goa2 mui2 pai2 ki5-to2 e5 si5 to ui7 li2 ki5-to2, siong5-siong5 ui7 li2 kam2-sia7 goa2 e5 Siong7-chu2.  5) In-ui7 goa2 u7 thiaN-kiN3 li2 tui3 Siong7-chu2 e5 chu2-bin5 e5 ai3-sim kap tui3 Chu2 Ia5-sou e5 sin3-sim.  6) Goan7 li2 kap goan2 sou2 u7 chai7 sin3-giong2-siong7 kiong7-tong5 e5 kau-gi7, e7 chhiok-chin3 lan2 tui3 it-chhe3 e5 chiok-hok u7 koh-khah chhim e5 liau2-kai2. Chit e5 chiok-hok e7-tang3 hou7 lan2 koh-khah chhin-kin7 Ki-tok.  7) HiaN-ti7 a3, li2 e5 ai3-sim hou7 goa2 tit-tioh8 chin toa7 e5 hoaN-hi2, chin toa7 e5 an-ui3! In-ui7 it-chhe3 Siong7-chu2 chu2-bin5 e5 sim, long2 i2-keng tui3 li2 tit-tioh8 kou2-le7 a7.

Ui7 O-ni5-se-bou2 ki5-kiu5:
	8) In-ui7 an2-ne, goa2 sui-jian5 e7-tang3 kho3 Ki-tok e5 koan5-ui, bo5 kheh-khi3 beng7-leng7 li2 tioh8 cho3 eng-kai cho3 e5 tai7-chi3.  9) Goa2 Po2-lo5 sui-jian5 si7 Ki-tok Ia5-sou e5 tai7-sai3, hian7-chai7 ui7 Ki-tok Ia5-sou teh cho3 siu5-hoan7 e5, tian-to3 boeh eng7 ai3-sim lai5 ka7 lin2 khun2-kiu5.  10) Goa2 ui7-tioh8 chai7 sin3-giong2-siong7 cho3 goa2 e5 kiaN2 e5 O-ni5-se-bou2, tui3 li2 khun2-kiu5; i si7 goa2 teh che7-kaN e5 tiong-kan chiaN5-cho3 goa2 leng5-seng3 e5 kiaN2 e5.  11) I u7 chit8 si5 tui3 li2 long2 bo5 li7-ek, tan7-si7 hian7-chai7 tui3 li2 kap goa2 to chin u7 li7-ek.
	12) Goa2 hian7-chai7 boeh sang3 i tng2-khi3 li2 hia. I si7 goa2 sim-ai3 e5 lang5.  13) Goa2 pun2-lai5 siuN7-boeh lau5 i toa3 goa2 chia, thang chai7 goa2 ui7 Hok-im cho3 siu5-hoan7 e5 tiong-kan, e7-tang3 the3 li2 ka7 goa2 su7-hong7.  14) Tan7-si7 goa2 bo5 ai3 kiong5-pek li2 lai5 tui3 goa2 chhin-chhiat. Goa2 ai3 li2 chu7-goan7 lai5 cho3. Sou2-i2 na7 bo5 li2 e5 tong5-i3, goa2 chit8 hang7 ia7 bo5 boeh cho3.
	15) O-ni5-se-bou2 chiam7-si5 li7-khui li2, bo5 tiaN7-tioh8 si7 boeh hou7 i koh tng2-khi3 eng2-kiu2 kap li2 toa3.  16) In-ui7 i hian7-chai7 i2-keng m7-si7 lou5-le7, i e5 sin-hun7 pi2 lou5-le7 koh-khah koan5 a7; i si7 chit8 e5 chhin-ai3 e5 hiaN-ti7! Tui3 goa2 khoaN3 khi2-lai5, i si7 chit8 e5 chin chhin-ai3 e5; tui3 li2 khoaN3 khi2-lai5, bo5-lun7 si7 cho3 chit8 e5 lang5 a2-si7 cho3 chit8 e5 sin3 Chu2 e5 lang5, i kam2 m7-si7 koh-khah chhin-ai3 e5!
	17) Sou2-i2 li2 na7 siuN7-kong2 goa2 si7 li2 e5 tang5-phoaN7, tioh8 chhin-chhiuN7 hoan-geng5 goa2 an2-ne, lai5 hoan-geng5 i tng2-khi3.  18) I i2-cheng5 na7 u7 tui3 li2 cho3 sim2-mih m7-tioh8 a2-si7 khiam3 li2 sim2-mih, tioh8 sng3-cho3 goa2 e5 siau3.  19) Goa2 Po2-lo5 chhin-chhiu2 sia2 kong2: goa2 it-teng7 boeh poe5 li2. (Na7-si7 koan-he7 goa2 kiu3 li2 e5 leng5-hun5 li2 sou2 khiam3 goa2 e5 che3, goa2 bo5 pit-iau3 the5-khi2.)  20) Sou2-i2 goa2 e5 hiaN-ti7 a3, lan2 peN5-peN5 si7 sin3 Chu2 e5 lang5, pai3-thok li2 ka7 goa2 cho3 chit hang7 u7 li7-ek e5 tai7-chi3; peN5-peN5 si7 Ki-tok-tou5, li2 tioh8 an2-ne lai5 kou2-le7 goa2 e5 sim!
	21) Goa2 sia2 chit tiuN phe e5 si5, goa2 khak-sin3 li2 e7 chiau3 goa2 e5 iau-kiu5 an2-ne cho3 --- su7-sit8 goa2 chai-iaN2 li2 e7 cho3 pi2 goa2 kong2 e5 koh-khah che7.  22) Kang7-si5, chhiaN2 li2 ka7 goa2 chun2-pi7 chit8 keng pang5-keng, in-ui7 goa2 hi-bong7 Siong7-chu2 e7 eng3-un2 lin2 e5 ki5-kiu5, hou7 goa2 tng2-khi3 lin2 hia.

Choe3-au7 e5 chheng2-an:
	23) Ui7 Ki-tok Ia5-sou kap goa2 cho3-hoe2 teh cho3 siu5-hoan7 e5 I2-pa-hut, boeh ka7 li2 chheng2-an.  24) Goa2 e5 tong5-su7 Ma2-kho2, A-li2-tat8-kou2, Ti2-ma2 kap Lou7-ka ia7 boeh ka7 li2 chheng2-an.
	25) Goan7 Chu2 Ia5-sou Ki-tok e5 in-hui7 kap lin2 tong5-chai7. Amen.

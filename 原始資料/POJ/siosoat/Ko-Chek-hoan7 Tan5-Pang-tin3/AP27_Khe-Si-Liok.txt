Khe2-Si7-Liok8

Te7 1 ChiuN

	1) Chit pun2 chheh si7 ki3-chai3 Siong7-chu2 tui3 Ia5-sou Ki-tok sou2 khe2-si7 e5 tai7-chi3. Chit e5 khe2-si7 si7 boeh hou7 I tui3 Siong7-chu2 e5 pok8-jin5 chi2-si7 liam5-piN it-teng7 e7 hoat-seng e5 tai7-chi3. Ki-tok chhe-phai3 I e5 thian-sai3 lai5, chiong chiah-e5 tai7-chi3 hian2-beng5 hou7 I e5 pok8-jin5 Iok-han7 chai-iaN2.  2) Iok-han7 i2-keng chiong i sou2 khoaN3-kiN3 e5 tai7-chi3 cho3 kian3-cheng3 a3. Chit pun2 chiu7-si7 i e5 kian3-cheng3, si7 koan-he7 tui3 Siong7-chu2 lai5 e5 sin3-sek kap Ia5-sou Ki-tok sou2 khe2-si7 e5 chin-li2.  3) Thak8 chit pun2 chheh e5 lang5 sit8-chai7 u7 hok-khi3, thiaN chit e5 tai7-gian5-jin5 sou2 chham3 e5 oe7, chun-siu2 chit pun2 chheh sou2 ki3-chai3 e5 tai7-chi3 e5 lang5 chin-chiaN3 u7 hok-khi3! In-ui7 chiah-e5 tai7-chi3 eng3-giam7 e5 si5 teh-boeh kau3 a3.

Ka7 chhit e5 kau3-hoe7 chheng2-an:
	4) Iok-han7 sia2-phe hou7 A-se3-a Seng2 chhit e5 kau3-hoe7:
Goan7 hian7-chai7 teh chun5-chai7, koe3-khi3 u7 chun5-chai7, chiong-lai5 ia7 eng2-oan2 chun5-chai7 e5 Siong7-chu2, kap I po2-cho7 cheng5 hit chhit ui7 sin5-leng5,  5) i2-kip8 tiong-sit8 e5 kian3-cheng3-jin5, thau5 chit8 ui7 tui3 si2-lang5-tiong koh-oah8 khi2-lai5 e5, ia7 si7 te7-siong7 ban7-ong5 e5 chu2-chaiN2 e5 Ia5-sou Ki-tok, siuN2-su3 lin2 in-hui7 kap peng5-an.
I thiaN3 lan2, eng7 I e5 si2-bong5 lai5 kiu3 lan2 thoat-li7 lan2 e5 choe7-ok,  6) hou7 lan2 chiaN5-cho3 ong5-chok8, chiaN5-cho3 che3-si lai5 su7-hong7 I e5 Thian-hu7 Siong7-chu2. Goan7 eng5-iau7 kap koan5-leng5 kui hou7 Ia5-sou Ki-tok kau3 ban7-se3 ban7-tai7. Amen.
7) Li2 khoaN3, I teh-boeh che7 hun5 lai5-lim5! Cheng3-lang5 e7 khoaN3-tioh8 I, pau-ham5 hiah-e5 ka7 I tuh8 e5 lang5. Te7-siong7 e5 ban7-bin5, e7 ui7 I e5 chai3-lim5 hoe3(NNhoe2)-kai2 lai5 thi5-khau3. It-teng7 e7 an2-ne! Amen.
8) 몮Goa2 si7 A-li7-hoat, ia7 si7 O-bi2-ka.몯 (si7 Hi-lah8 ji7-bo2 e5 thau5 chit8 ji7 kap lou7-boe2 ji7). Hian7-chai7 teh chun5-chai7, koe3-khi3 u7 chun5-chai7, chiong-lai5 ia7 eng2-oan2 chun5-chai7 Hit-ui7 choan5-leng5 e5 Chu2 Siong7-chu2 an2-ne kong2.

KhoaN3-kiN3 Ia5-sou e5 i7-siong7:
	9) Goa2 chiu7-si7 Iok-han7, si7 lin2 e5 hiaN-ti7, thong-koe3 kap Ia5-sou kiat-hap8, lai5 kap lin2 hun-tam hoan7-lan7, kap lin2 hun-hiong2 I e5 Ong5-kok, kap lin2 kiong7-tong5 jim2-siu7 khou2-lan7. Goa2 in-ui7 soan-kang2 Siong7-chu2 e5 sin3-sek, i2-kip8 ka7 Ia5-sou sou2 khe2-si7 e5 chin-li2 cho3 kian3-cheng3, hou7 lang5 sang3 khi3 chit8 e5 goa7-tou2(NNto2), mia5 kio3-cho3 Poat8-mou5.  10) U7 chit8 e5 Chu2-jit8, goa2 siu7 Seng3 Leng5 e5 kam2-tong7, thiaN-kiN3 chit8 e5 chin toa7 e5 siaN na2 chhin-chhiuN7 la-pa, ti7 goa2 e5 au7-bin7 teh kong2-oe7.  11) Hit e5 siaN kong2: 몮Chiong li2 sou2 khoaN3-kiN3 e5 sia2 khi2-lai5, iah chiong hit kng2(NNkng3) chheh kia3 khi3 hou7 chit chhit e5 kau3-hoe7: chiu7-si7 I2-hut-sou2, Su-mui2-na2, Piat8-ka-mou5, Chhui-nga2-chhui-lat, Sat-tek8, Hui-liap8-thiat-hui, Lo2-ti2-ka e5 kau3-hoe7.몯
	12) Goa2 oat8 koe3-khi3 khoaN3 si7 sim2-mih-lang5 teh tui3 goa2 kong2-oe7. Goa2 chit8-e7 oat8 koe3-khi3, khoaN3-kiN3 chhit ki kim e5 teng-hoe2-tai5 ti7 hia.  13) Hiah-e5 teng-hoe2-tai5 e5 tiong-kan u7 khia7 chit8 e5 khoaN3 khi2-lai5 na2 chhin-chhiuN7 lang5, chheng7 chit8 nia2 tng5-phau3 kau3 kha-bak8, heng-kham2 ha5 chit8 tiau5 kim-toa3.  14) I e5 thau5-mng5 peh8 kah chhin-chhiuN7 iuN5-mng5 a2-si7 seh; i e5 bak8-chiu chhin-chhiuN7 hoe2-iam7;  15) i e5 kha chhin-chhiuN7 keng-koe3 hoe2-lou5 thoan3-lian7 liau2-au7 koh boa5-koe3 e5 tang5 hiah-nih8 kim; i e5 siaN chhin-chhiuN7 toa7 chui2-chhiang5 hiah-nih8 hiang2.  16) I chiaN3-chhiu2 theh8 chhit liap8 chheN, tui3 chhui3 thou3-chhut chit8 ki siang-bin7 to-chhui3 e5 lai7-kiam3. I e5 bin7 chhin-chhiuN7 tiong-tau3-si5 e5 jit8-thau5 hiah-nih8 kng.  17) Chit8-e7 khoaN3-kiN3 i, goa2 chiu7 chhin-chhiuN7 si2-lang5 to2 loh8-khi3 i e5 kha-cheng5. I chiu7 eng7 chiaN3-chhiu2 khng3 toa3 goa2 e5 seng-khu kong2: 몮M7-bian2 kiaN! Goa2 chiu7-si7 Hit-ui7 siong7 tai7-seng e5, ia7-si7 siong7 lou7-boe2 e5.  18) Goa2 chiu7-si7 Hit-ui7 eng2-seng e5! Goa2 u7 si2-khi3, tan7-si7 li2 khoaN3, Goa2 si7 oah8 kau3 ban7-se3 ban7-tai7 e5. Goa2 u7 koan5 thang koan2-hat si2-bong5 kap im-hu2.  19) Sou2-i2 tioh8 chiong li2 sou2 khoaN3-kiN3 e5, hian7-chai7 e5 tai7-chi3 kap chiong-lai5 e7 hoat-seng e5 tai7-chi3 long2 sia2 khi2-lai5.  20) Li2 sou2 khoaN3-kiN3 ti7 Goa2 chiaN3-chhiu2 hit chhit liap8 chheN, kap hit chhit ki kim teng-hoe2-tai5 e5 o3-pi3 chiu7-si7 an2-ne: hit chhit liap8 chheN chiu7-si7 hit chhit e5 kau3-hoe7 e5 thian-sai3. Hit chhit ki teng-hoe2-tai5 chiu7-si7 hit chhit e5 kau3-hoe7.몯

Te7 2 ChiuN

Sia2 hou7 I2-hut-sou2 kau3-hoe7 e5 phe:
	1) 몮Li2 tioh8 sia2-phe hou7 ti7 I2-hut-sou2 Kau3-hoe7 e5 thian-sai3 kong2:
	몬Che si7 chiaN3-chhiu2 theh8 chhit liap8 chheN, ti7 hit chhit ki kim teng-hoe2-tai5 e5 tiong-kan teh kiaN5 Hit-ui7 sou2 kau-tai3 e5 oe7:  2) Goa2 chai-iaN2 li2 e5 heng5-ui5; chai-iaN2 li2 loa7-nih khin5-khou2 kang-chok, iu7-koh chai7-lai5 loa7-nih u7 nai7-sim. Goa2 chai-iaN2 li2 be7-tang3 iong5-jim2 phaiN2-lang5, chai-iaN2 li2 i2-keng u7 kho2-giam7 hiah-e5 su7-sit8-siong7 m7-si7 su3-tou5, tan7-si7 chu7-chheng si7 su3-tou5 e5, hoat-hian7 in si7 kong2 peh8-chhat8 e5.  3) Li2 u7 nai7-sim ui7 Goa2 siu7-liau2 khou2-chhou2, siong7-chhiaN2 bo5 poan3-tou5 ji5-hoe3.  4) Tan7-si7 Goa2 u7 chit8-hang7 tai7-chi3 boeh chek-pi7 li2: chiu7-si7 li2 khi2-chhou tui3 Goa2 sou2 phau7 e5 ai3-sim, hian7-chai7 i2-keng hong3-khi3 a3.  5) Tioh8 hoe5-siong2 li2 tui7-loh8 khi3 kau3 sim2-mih theng5-tou7 a7! Tioh8 (NNhoe2)-kai2, lai5 cho3 li2 khi2-thau5 sou2 cho3 e5 tai7-chi3. Li2 na7 bo5 (NNhoe2)-kai2, Goa2 boeh khi3 li2 hia, chiong li2 e5 teng-hoe2-tai5 tui3 goan5-ui7 giah8-chau2-khi3.  6) Tan7-si7 li2 u7 chit8 hang7 kho2-chhu2 e5 tai7-chi3: chiu7-si7 li2 kap Goa2 kang7-khoan2, oan3-hin7 Ni5-ko-liap8-tong2 sou2 cho3 e5 tai7-chi3.몭몯
	7) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯
	몮Hiah-e5 tit-tioh8 seng3-li7 e5 lang5, Goa2 boeh siu7-koan5 hou7 in thang chiah8 hoat ti7 Siong7-chu2 e5 lok8-hng5 hit chang5 seN3-mia7-chhiu7 e5 koe2-chi2.몯

Sia2 hou7 Su7-mui2-na2 kau3-hoe7 e5 phe:
	8) 몮Li2 tioh8 sia2-phe hou7 ti7 Su7-mui2-na2 Kau3-hoe7 e5 thian-sai3 kong2:
	몬Che chiu7-si7 siong7 tai7-seng e5, ia7 si7 siong7 lou7-boe2 e5, si2-khi3 koh-oah8 khi2-lai5 Hit-ui7 sou2 kau-tai3 e5 oe7.  9) Goa2 chai-iaN2 li2 e5 kan-lan5; Goa2 chai-iaN2 li2 pin5-kiong5 --- tan7-si7 li2 sit8-chai7 si7 hu3-ju7 e5! Goa2 chai-iaN2 hiah-e5 chu7-chheng Iu5-thai3-lang5, ki5-sit8 m7-si7 Iu5-thai3-lang5 sou2 hui2-pong3 li2 e5 oe7; in si7 siok8 Sat-tan3 e5 hoe7-tng5 e5!  10) Teh-boeh siu7 e5 khou2-lan7 li2 long2 m7-bian2 kiaN poaN3 hang7. Chu3-i3 thiaN! Mou5-kui2 e7 chiong lin2 tiong-kan chit8-koa2 lang5 koaiN jip8-khi3 kaN-lai7, lai5 ka7 lin2 chhi3-tham3; lin2 e5 kan-lan5 e7 ke3-siok8 chap8 jit8. Li2 tioh8 tiong-sit8 kau3 si2, an2-ne Goa2 chiu7 e7 siuN2-su3 li2 seN3-mia7 e5 eng5-koan.몭" 
	11) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯
	몮Hiah-e5 tit-tioh8 seng3-li7 e5 lang5, it-teng7 be7 siu7-tioh8 te7-ji7 pai2 si2-bong5 e5 siong-hai7.몯

Sia2 hou7 Piat8-ka-mou5 kau3-hoe7 e5 phe:
	12) 몮Li2 tioh8 sia2-phe hou7 ti7 Piat8-ka-mou5 Kau3-hoe7 e5 thian-sai3 kong2:
	몬Che si7 u7 giah8 siang-bin7 to-chhui3 e5 lai7-kiam3 Hit-ui7 sou2 kau-tai3 e5 oe7.  13) Goa2 chai-iaN2 li2 toa3 e5 sou2-chai7, ti7 hia u7 Sat-tan3 e5 ong5-cho7. Li2 tui3 Goa2 u7 seng5-sit8, sim7-chi3 Goa2 e5 tiong-sit8 e5 kian3-cheng3-jin5 An-the5-phaN3 ti7 lin2 hia, chiu7-si7 ti7 Sat-tan3 teh toa3 e5 sou2-chai7 pi7 sat-hai7 e5 si5, li2 ia7 bo5 pang3-sak tui3 Goa2 e5 sin3-sim.  14) Tan7-si7 Goa2 u7 kui2 hang7 boeh chek-pi7 li2; kap li2 cho3-hoe2 e5 lang5 u7 lang5 sin3 Pa-lan5 e5 ka3-si7. Pa-lan5 ka3 Pa-lek8 tioh8 an3-choaN2 in2-iu2 I2-sek-liat8-lang5 khi3 chiah8 pai3-koe3 ngou2-siong7 e5 chiah8-mih8, kap hoan7 sia5-im5 lai5 hoan7-choe7.  15) Chhin-chhiuN7 an2-ne, lin2 tiong-kan ia7 u7 lang5 sin3 Ni5-ko-lah8-tong2 e5 ka3-si7.  16) Sou2-i2 li2 tioh8 (NNhoe2)-kai2! Na7 bo5, Goa2 chiu7 liam5-piN boeh khi3 li2 hia, eng7 tui3 Goa2 e5 chhui3 thou3 chhut-lai5 hit ki kiam3, lai5 kong-kek hiah-e5 lang5.몭몯
	17) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯
	몮Goa2 boeh siuN2-su3 chit8-koa2 un2-chong5 khi2-lai5 e5 ma2-na2 hou7 hiah-e5 tit-tioh8 seng3-li7 e5 lang5. Goa2 ia7 boeh siuN2-su3 in mui2 chit8 e5 lang5 chit8 liap8 peh8 chioh8-thau5. Mui2 chit8 liap8 chioh8-thau5 u7 sia2 chit8 e5 sin e5 mia5. Chit e5 mia5 chi2-u7 nia2-siu7 e5 lang5 bat nia7-nia7.몯

Sia2 hou7 Chhui-nga2-chhui-lat kau3-hoe7 e5 phe:
	18) 몮Li2 tioh8 sia2-phe hou7 ti7 Chhui-nga-chhui-lat Kau3-hoe7 e5 thian-sai3 kong2:
	몬Che si7 Siong7-chu2 e5 KiaN2 sou2 kau-tai3 e5 oe7. I e5 bak8-chiu chhin-chhiuN7 hoe2-iam7. I e5 kha chhin-chhiuN7 boa5-koe3 e5 tang5 hiah-nih8 kim.  19) Goa2 chai-iaN2 li2 e5 heng5-ui5. Goa2 chai-iaN2 li2 e5 ai3-sim, li2 e5 sin3-sim, li2 e5 hok8-bu7, kap li2 e5 nai7-sim. Goa2 chai-iaN2 li2 hian7-chai7 teh cho3 e5 pi2 khi2-thau5 sou2 cho3 e5 khah che7.  20) Tan7-si7 Goa2 boeh chek-pi7 li2 chit8 hang7: li2 iong5-jim2 hit e5 chu7-chheng Siong7-chu2 e5 tai7-gian5-jin5 hit e5 hu7-jin5-lang5 Ia5-se2-piat. I ka3 Goa2 e5 pok8-jin5, in2-iu2 Goa2 e5 pok8-jin5 hoan7 sia5-im5, chiah8 pai3-koe3 ngou2-siong7 e5 chiah8-mih8.  21) Goa2 u7 ki-hoe7 boeh hou7 i (NNhoe2)-kai2, tan7-si7 i m7-kheng2 (NNhoe2)-kai2 i e5 im5-loan7.  22) TaN in na7 m7 (NNhoe2)-kai2 in kap Ia5-se2-piat sou2 cho3 e5 phaiN2 tai7-chi3, Goa2 boeh hou7 i tioh8 tang7-peN7 peh be7 khi2-chhng5, iah hiah-e5 kap i kan-im5 e5 lang5, boeh hou7 in tu2-tioh8 toa7 chai-lan7.  23) Goa2 ia7 boeh sat-hai7 Ia5-se2-piat e5 kiaN2-ji5, an2-ne it-chhe3 e5 kau3-hoe7 chiu7 e7 chai-iaN2 Goa2 chiu7-si7 khoaN3-thau3 lang5 e5 sim-tng5 Hit-ui7. Goa2 boeh an3-chiau3 lin2 mui2 chit8 e5 lang5 sou2 cho3 e5 ka7 lin2 po3-eng3.몭몯
	24) 몮Tan7-si7 lin2 ti7 Chhui-nga2-chhui-lat e5 ki5-tha e5 lang5 bo5 chiap-siu7 Ia5-se2-piat e5 ka3-si7; lin2 bo5 oh8-tioh8 ki5-tha e5 lang5 sou2 kong2 e5 몬Sat-tan3 chhim-o3 e5 pi3-bit8몭.  Goa2 ka7 lin2 kong2, Goa2 bo5 boeh hou7 lin2 taN ki5-tha jim7-ho5 e5 tang7-taN3.  25) Tan7-si7 lin2 tioh8 kian-siu2 lin2 sou2 u7 e5, it-tit8 kau3 Goa2 lai5.  26-28) Tit-tioh8 seng3-li7, chiau3 Goa2 e5 i3-su3 ke3-siok8 cho3 kau3 lou7-boe2 e5 lang5, Goa2 boeh siuN2-su3 i u7 kap Goa2 kang7-khoan2 e5 koan5-peng3, chiu7-si7 Goa2 tui3 Goa2 e5 Thian-hu7 sou2 nia2-siu7 e5: Goa2 boeh siuN2-su3 i koan5-peng3 lai5 thong2-ti7 ban7-bin5, hou7 i eng7 thih-kun3 lai5 koan2-hat in, iu7-koh chiong in chhin-chhiuN7 hui5-ang3-a2 kong3 kah chhui3-iam5-iam5. Goa2 ia7 boeh siuN2-su3 i khe2-beng5-chhe.몭 몯
	29) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯

Te7 3 ChiuN

Sia2 hou7 Sat-tek8 kau3-hoe7 e5 phe:
	1) 몮Li2 tioh8 sia2-phe hou7 ti7 Sat-tek8 Kau3-hoe7 e5 thian-sai3 kong2:
	몬Che si7 u7 Siong7-chu2 e5 chhit e5 leng5, kap hit chhit liap8 chheN Hit-ui7 sou2 kau-tai3 e5 oe7. Goa2 chai-iaN2 li2 e5 heng5-ui5. Li2 beng5-gi7-siong7 si7 oah8-e5, ki5-sit8 si7 si2 e5.  2) Sou2-i2 li2 tioh8 keng2-seng2, chiong li2 iau2-ku2 u7 e5, than3 iau2-boe7 oan5-choan5 si2-khi3, ka7 i ka-kiong5. In-ui7 goa2 hoat-hian7 li2 sou2 cho3 e5, chai7 Goa2 e5 Siong7-chu2 e5 gan2-tiong iau2 m7-si7 oan5-sian7 e5.  3) Sou2-i2 tioh8 e7-ki3-tit li2 sou2 nia2-siu7 e5 kap li2 sou2 thiaN-kiN3 e5; chiau3 an2-ne chun-siu2 lai5 (NNhoe2)-kai2. Li2 na7 m7 keng2-seng2, Goa2 boeh chhin-chhiuN7 chhat8-a2 lai5 li2 hia. Goa2 sim2-mih si5-chun7 boeh lai5, li2 it-teng7 m7 chai-iaN2.  4) Tan7-si7 lin2 ti7 Sat-tek8 e5 lang5, u7 kui2-e5-a2 chiong in e5 saN-khou3 po2-chhi5 kah chin chheng-khi3. In e7 chheng7 peh8-saN kap goa2 cho3-hoe2 kiaN5, in-ui7 in e7-kham-tit an2-ne.  5) Tit-tioh8 seng3-li7 e5 lang5 e7 chhin-chhiuN7 an2-ne chheng7 peh8-saN. goa2 it-teng7 be7 tui3 eng2-seng e5 mia5-chheh ka7 i ti5-mia5. Goa2 boeh chai7 goa2 e5 Thian-hu7 kap I e5 thian-sai3 bin7-cheng5 kong-jian5 seng5-jin7 i e5 mia5.몭 몯
	6) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯

Sia2 hou7 Hui-liap8-thiat-hui kau3-hoe7 e5 phe:
	7) 몮Li2 tioh8 sia2-phe hou7 ti7 Hui-liap8-thiat-hui Kau3-hoe7 e5 thian-sai3 kong2:
	몮Che chiu7-si7 seng3-kiat, chin-sit8, chiang2-koan2 Tai7-pit8 e5 so2-si5, phah-khui chiu7 bo5 lang5 e7-tang3 so2 khi2-lai5, so2 khi2-lai5 chiu7 bo5 lang5 e7-tang3 phah khui Hit-ui7 sou2 kau-tai3 e5 oe7.  8) Goa2 chai-iaN2 li2 e5 heng5-ui5. goa2 chai-iaN2 li2 u7 tam7-poh8-a2 lek8-liong7; li2 u7 chun-siu2 Goa2 e5 oe7, bo5 khi3-choat8 Goa2 e5 mia5. Goa2 i2-keng chai7 li2 e5 bin7-cheng5 phah-khui chit e5 mng5. Chit e5 mng5 bo5 lang5 e7-tang3 so2 khi2-lai5.  9) Li2 khoaN3! Kong2-khi2 hiah-e5 siok8 Sat-tan3 e5 hoe7-tng5 e5 lang5, hiah-e5 kong2 peh8-chhat8 e5 chu7-chheng si7 Iu5-thai3-lang5, ki5-sit8 m7-si7 e5, Goa2 boeh hou7 in lai5 phak toa3 li2 e5 kha-cheng5 ka7 li2 keng3-pai3. In chiu7 long2 e7 chai-iaN2 Goa2 thiaN3 li2.  10) In-ui7 li2 u7 chun-siu2 Goa2 e5 oe7 lai5 jim2-siu7, chai7 chhi3-tham3 e5 si5-ki5, goa2 ia7 boeh po2-choan5 li2. Hit e5 si5-ki5 teh-boeh lai5-kau3 choan5 se3-kai3, lai5 chhi3-tham3 choan5 jin5-lui7.  11) Goa2 liam5-piN boeh lai5. tioh8 kian-siu2 li2 sou2 u7 e5, an2-ne chiu7 bo5 lang5 e7-tang3 chiong li2 e5 eng5-koan chhiuN2-khi3.  12) tit-tioh8 seng3-li7 e5 lang5, Goa2 boeh hou7 i cho3 Goa2 e5 Siong7-chu2 e5 seng3-tian7 e5 thiau7-a2, an2-ne i chiu7 be7 koh-chai3 li7-khui seng3-tian7. goa2 boeh chiong Goa2 e5 Siong7-chu2 e5 mia5, kap Goa2 e5 Siong7-chu2 e5 tou-chhi7 e5 mia5, chiu7-si7 e7 tui3 thiN-teng2, tui3 Goa2 e5 Siong7-chu2 hia kang3 loh8-lai5 e5 sin Ia5-lou7-sat-leng2 e5 mia5 sia2 toa3 i e5 sin-siong7. Goa2 ia7 boeh chiong goa2 e5 sin e5 mia5 sia2 toa3 i e5 sin-siong7.몯
	13) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯

Sia2 hou7 Lo2-ti2-ka kau3-hoe7 e5 phe:
	14) 몮Li2 tioh8 sia2-phe hou7 ti7 Lo2-ti2-ka Kau3-hoe7 e5 thian-sai3 kong2:
	몮Che si7 Hit-ui7 Amen, tiong-sin3 chin-sit8 e5 kian3-cheng3-jin5, chiu7-si7 Hit8-ui7 Siong7-chu2 sou2 chhong3-cho7 ban7-but8 e5 goan5-thau5 sou2 kau-tai3 e5 oe7.  15) Goa2 chai-iaN2 li2 e5 heng5-ui5; Goa2 chai-iaN2 li2 ia7 bo5 leng2 ia7 bo5 sio. Goa2 chin ai3 li2 na7 m7-si7 leng2 chiu7 tioh8-ai3 sio!  16) Tan7-si7 li2 beng5-beng5 si7 poaN3-sio-leng2 e5, ia7 m7-chiaN5 sio, ia7 m7-chiaN5 leng2, sou2-i2 Goa2 boeh tui3 Goa2 e5 chhui3 ka7 li2 phui3 chhut-lai5!  17) Li2 kong2, 몬Goa2 ho2-giah8, chin hu3-ju7, goa2 bo5 khiam3 poaN3 hang7.몭 Tan7-si7 li2 m7 chai-iaN2 li2 loa7-nih chheN(NNchhi)-chham2 loa7-nih kho2-lin5! Li2 pin5-kiong5, chheN-me5, chhiah-sin-lou7-the2.  18) Sou2-i2 Goa2 khou2-khng3 li2, na7 boeh hu3-ju7 tioh8 ka7 Goa2 be2 eng7 hoe2 lian7-koe3 e5 sun5-kim. Ia7 tioh8 ka7 Goa2 be2 peh8-saN khi3 chheng7, khi3 am-kham3 li2 chin kian3-siau3 e5 chhiah-sin-lou7-the2. Ia7 tioh8 ka7 Goa2 be2 chit8-koa2 bak8-ioh8 khi3 tiam2 bak8-chiu, an2-ne li2 chiah u7 khoaN3-kiN3.  19) Goa2 chek-pi7, chhu2-hoat8 goa2 sou2 thiaN3 e5 lang5. Sou2-i2 li2 tioh8 jiat8-sim, tioh8 (NNhoe2)-kai2.  20) Tioh8 thiaN goa2 kong2! goa2 khia7 ti7 mng5-khau2 teh phah-mng5, na7 u7 lang5 thiaN-kiN3 Goa2 e5 siaN lai5 khui-mng5 e5, Goa2 boeh jip8-khi3 in chhu3 kap i cho3-hoe2 chiah8, i ia7 e7 kap Goa2 cho3-hoe2 chiah8.  21) Tit-tioh8 seng3-li7 e5 lang5, Goa2 boeh siu7-koan5 hou7 i chai7 Goa2 e5 po2-cho7-siong7 kap Goa2 cho3-hoe2 che7, chhin-chhiuN7 Goa2 i2-keng tit-tioh8 seng3-li7, taN chai7 Goa2 Thian-hu7 e5 po2-cho7 siong7 kap I cho3-hoe2 che7.몯
	22) 몮U7 hiN7-khang e5 lang5, tioh8 thiaN Seng3 Leng5 tui3 chiah-e5 kau3-hoe7 sou2 kong2 e5 oe7!몯

Te7 4 ChiuN

Thian-siong7 e5 keng3-pai3:
	1) Jian5-au7 goa2 koh khoaN3-kiN3 leng7-goa7 chit8 e5 i7-siong7, khoaN3-kiN3 thiN-teng2 u7 chit8 e5 phah khui-khui e5 mng5.
	I2-cheng5 bat tui3 goa2 kong2 na2 chhin-chhiuN7 la-pa teh hiang2 hit e5 siaN koh tui3 goa2 kong2, 몮Khi2-lai5 chia. Goa2 boeh po3 li2 khoaN3 chiong-lai5 it-teng7 e7 hoat-seng e5 tai7-chi3.몯  2) Goa2 chek-si5 siu7 Seng3 Leng5 e5 kam2-tong7. Ti7 thiN-teng2 u7 chit8 e5 po2-cho7, u7 chit8 Ui7 che7 ti7 po2-cho7-teng2.  3) I e5 bin7 chhin-chhiuN7 phek-giok8 kap ang5 be2-lo2 teh hoat-kng; po2-cho7 e5 chiu-ui5 u7 chit8 e5 kheng7, sek-ti3 chhin-chhiuN7 lek8-po2-chioh8.  4) Po2-cho7 e5 chiu-ui5 leng7-goa7 u7 ji7-chap8-si3 e5 po2-cho7 pai5 iN5-iN5; hiah-e5 po2-cho7 u7 che7 ji7-chap8-si3 e5 tiuN2-lo2, chheng7 peh8-saN ti3 kim e5 ong5-koan.  5) Tui3 hit e5 po2-cho7 hoat-chhut sih-na3 kap tan5-lui5 e5 siaN. Po2-cho7 e5 cheng5-bin7 u7 chhit ki tam2-a2-hoe2 teh toh8; chit chhit ki chiu7-si7 Siong7-chu2 e5 chhit ui7 sin5-leng5.  6) Po2-cho7 e5 cheng5-bin7 u7 chit8 bin7 khoaN3-kiN3 na2 chhin-chhiuN7 po-le5 e5 hai2, chhin-chhiuN7 chui2-chiN hiah-nih8 chheng.
	U7 si3 chiah oah8-mih8 ui5 ti7 po2-cho7 e5 si3-bin7, seng-khu e5 cheng5-au7 bak8-chiu moa2-moa2-si7.  7) Te7-it chiah oah8-mih8 na2 chhin-chhiuN7 sai; te7-ji7 chiah na2 chhin-chhiuN7 gu5-a2-kiaN2; te7-saN chiah u7 chit8 e5 bin7 na2 chhin-chhiuN7 lang5; te7-si3 chiah na2 chhin-chhiuN7 teh poe e5 eng-a2.  8) Hit si3 chiah oah8-mih8 tak8 chiah to u7 lak8 e5 sit8; hiah-e5 sit8 chiu-ui5 lai7-goa7 bak8-chiu moa2-moa2-si7. Hit si3 chiah me5-jit8 bo5 theng5 chhiuN3 kong2:
몮Seng3 chai3, seng3 chai3, seng3 chai3, Chu2 
Choan5-leng5 e5 Siong7-chu2, 
I koe3-khi3 u7 chun5-chai7, 
hian7-chai7 teh chun5-chai7, 
chiong-lai5 ia7 eng2-oan2 chun5-chai7.몯
9) Hit si3 chiah oah8-mih8 tak8 pai2 hiong3 che7 ti7 po2-cho7-siong7, oah8 kau3 ban7-se3 ban7-tai7 Hit-ui7 chhiuN3 eng5-iau7, chun-kui3, kap kam2-sia7 e5 koa e5 si5,  10) hit ji7-chap8-si3 e5 tiuN2-lo2 chiu7 phak toa3 che7 ti7 po2-cho7-siong7 Hit-ui7 e5 bin7-cheng5, lai5 keng3-pai3 oah8 kau3 ban7-se3 ban7-tai7 Hit-ui7. In chiong in e5 eng5-koan hiat toa3 po2-cho7-cheng5 kong2:
11) 몮Goan2 e5 Chu2 Siong7-chu2! Li2 e7-kham-tit siu7 eng5-iau7, chun-kui3 kap koan5-leng5. In-ui7 Li2 chhong3-cho7 ban7-but8, Iu5 Li2 e5 chi2-i3 ban7-but8 tit-tioh8 chhong3-cho7 kap chun5-chai7.몯

Te7 5 ChiuN

Chheh kap ko-iuN5:
	1) Goa2 khoaN3-kiN3 che7 ti7 po2-cho7 Hit-ui7 e5 chiaN3-chhiu2 u7 chit8 (NNkng3) chheh; hit (NNkng3) e5 chiaN3-bin7 to3-bin7 long2 u7 sia2 ji7 sia2 kah bat8-bat8-bat8, iu7-koh eng7 chhit e5 hong-in3 hong-tiau5 le7.  2) Goa2 khoaN3-kiN3 chit8 e5 iong2-chong3 e5 thian-sai3 toa7 siaN soan-pou3 kong2: 몮Sim2-mih lang5 u7 chu-keh thang thiah-phoa3 hiah-e5 hong-in3 lai5 phah-khui hit (NNkng3)?몯  3) Tan7-si7 thian-siong7, te7-siong7 kap te7-ha7 chhoe7 bo5 chit8 e5 e7-tang3 phah-khui hit (NNkng3) lai5 khoaN3 hit lai7-bin7.  4) In-ui7 chhoe7 bo5 chit8 e5 u7 chu-keh thang phah-khui hit (NNkng3) a2-si7 lai5 khoaN3 hit lai7-bin7, goa2 chiu7 toa7 siaN khau3.  5) Hit e5 si5, tiuN2-lo2 e5 chit8 e5 tui3 goa2 kong2: 몮M7-thang khau3. Li2 khoaN3! Tui3 Iu5-tai7 chi-phai3 chhut e5 hit chiah sai, chiu7-si7 Tai7-pit8 Ke hit e5 ui2-tai7 e5 kiaN2-sun, i2-keng tit-tioh8 seng3-li7, e7-tang3 thiah-phoa3 hit chhit e5 hong-in3 lai5 phah-khui hit (NNkng3).몯
	6) Jian5-au7 goa2 khoaN3-kiN3 hit e5 u7 si3 chiah oah8-mih8 teh pau-ui5 e5 po2-cho7 kap hiah-e5 tiuN2-lo2 e5 tiong-kan u7 khia7 chit8 chiah Ko-iuN5. Hit chiah Ko-iuN5 na2 chhin-chhiuN7 i2-keng siu7 sat-hai7 e5 khoan2. Hit chiah u7 chhit ki kak, chhit lui2 bak8-chiu. Hit chhit lui2 chiu7-si7 Siong7-chu2 chhe-phai3 khi3 choan5 se3-kai3 e5 Siong7-chu2 e5 chhit e5 leng5.  7) Hit chiah Ko-iuN5 kiaN5 oa2-khi3 tui3 che7 ti7 po2-cho7 Hit-ui7 e5 chiaN3-chhiu2 nia2-siu7 hit (NNkng3) chheh.  8) I nia2-siu7 hit (NNkng3) chheh liau2-au7, hit si3 chiah oah8-mih8 kap hit ji7-chap8-si3 e5 tiuN2-lo2 phak loh8-khi3 Ko-iuN5 e5 bin7-cheng5. Mui2 chit8 e5 long2 u7 chit8 e5 khia7-khim5, chit8 e5 te2 hiuN e5 kim-hiuN-lou5. Hiah-e5 hiuN chiu7-si7 Siong7-chu2 chu2-bin5 e5 ki5-to2.  9) In chhiuN3 chit8 tiau5 sin e5 koa kong2:
몮Li2 u7 chu-keh thang theh8 hit (NNkng3) chheh, thang lai5 thiah-khui hiah-e5 hong-in3. In-ui7 Li2 siu7 sat-hai7, eng7 Li2 e5 si2-bong5 Lai5 ui7 Siong7-chu2 siok8-hoe5 cheng3-lang5. Tui3 tak8 chiong2-chok8, tak8 te7-hng, tak8 e5 kok-bin5, tak8 e5 kok-ka siok8-hoe5. (te7-hng --- goan5-bun5 si7 gian5-gi2)  10) Li2 hou7 in chiaN5-cho3 ong5-chok8 kap che3-si Lai5 hong7-su7 lan2 e5 Siong7-chu2: Boeh hou7 in chai7 te7-siong7 cho3 ong5.몯
	11) Goa2 iu7-koh khoaN3-kiN3, iu7-koh thiaN-kiN3 seng5-chhian seng5-ban7 e5 thian-sai3 e5 siaN! In khia7 toa3 po2-cho7, si3 chiah oah8-mih8 i2-kip8 hiah-e5 tiuN2-lo2 e5 chiu-ui5,  12) toa7 siaN chhiuN3 kong2:
몮Siu7 sat-hai7 e5 Ko-iuN5 u7 chu-keh thang nia2-siu7 koan5-leng5, hu3-ju7, ti3-hui7, koan5-lek8, chun-kui3, eng5-iau7 kap chan3-bi2!몯
13) Goa2 thiaN-kiN3 thian-siong7, te7-siong7, te7-ha7 kap hai2-nih mui2 chit8 hang7 siu7-cho7-but8 --- chiu7-si7 u2-tiu7 tiong it-chhe3 e5 siu7-cho7-but8 long2 teh chhiuN3 kong2:
몮Goan7 chan3-bi2 kap chun-kui3, eng5-iau7 kap koan5-peng3, Kui hou7 che7 ti7 po2-cho7 Hit-ui7 i2-kip8 Ko-iuN5, It-tit8 kau3 ban7-se3 ban7-tai7!몯
14) Hit si3 chiah oah8-mih8 in3 kong2, 몮Amen!몯 Hiah-e5 tiuN2-lo2 chiu7 phak loh8-khi3 keng3-pai3.

Te7 6 ChiuN

Thiah hong-in3:
	1) Jian5-au7 goa2 khoaN3-kiN3 Ko-iuN5 thiah-khui hit chhit e5 hong-in3 e5 te7-it e5. Hit e5 si5 goa2 thiaN-kiN3 hit si3 chiah oah8-mih8 e5 chit8 chiah, eng7 na2 chhin-chhiuN7 lui5 e5 siaN kong2: 몮Lai5!몯  2) Goa2 chit8-e7 khoaN3, chiu7 khoaN3-kiN3 chit8 chiah peh8-be2. Hit e5 khia5-be2-e5 giah8 chit8 ki keng, ia7 u7 nia2-siu7 chit8 e5 ong5-koan. I chiu7 cho3 chit8 e5 seng3-li7-chia2 chhut-khi3 boeh cheng-hok8.
	3) Jian5-au7 Ko-iuN5 koh thiah-khui te7-ji7 e5 hong-in3 e5 si5, goa2 thiaN-kiN3 te7-ji7 chiah oah8-mih8 kong2: 몮Lai5!몯  4) Chiu7 leng7-goa7 u7 chit8 chiah be2 chhut-lai5. Chit chiah si7 ang5 e5. Hit e5 khia5-be2-e5 u7 tit-tioh8 koan5-peng3 lai5 siau-biat8 te7-siong7 e5 ho5-peng5, hou7 jin5-lui7 hou7-siong sat-hai7. I ia7 u7 nia2-siu7 chit8 ki toa7 ki kiam3.
	5) Ko-iuN5 koh thiah-khui te7-saN e5 hong-in3 e5 si5; goa2 thiaN-kiN3 te7-saN chiah oah8-mih8 kong2: 몮Lai5!몯 goa2 chit8-e7 khoaN3, chiu7 khoaN3-kiN3 chit8 chiah ou-be2. Hit e5 khia5-be2-e5 chhiu2-nih giah8 chit8 ki chhin3-a2.  6) Goa2 thiaN-kiN3 chit8 e5 na2 chhin-chhiuN7 tui3 hit si3 chiah oah8-mih8 e5 tiong-kan chhut-lai5 e5 siaN. Hit e5 siaN kong2: 몮Chit8 kang e5 kang-chiN5 chit8 chin beh8-a2, chit8 kang e5 kang-chiN5 saN chin toa7-beh8. Tan7-si7 m7 thang sun2-hai7 kan-na2-iu5 kap phu5-to5-chiu2!몯
	7) Ko-iuN5 koh thiah-khui te7-si3 e5 hong-in3 e5 si5; goa2 thiaN-kiN3 te7-si3 chiah oah8-mih8 kong2: 몮Lai5!몯  8) goa2 chit8-e7 khoaN3, u7 chit8 chiah be2, sek-ti3 chhin-chhiuN7 si2-lang5 e5 bin7-sek. Hit e5 khia5-be2-e5 kio3-cho3 Si2-bong5. Im-hu2 toe3 ti7 i e5 kha-chiah-au7. In u7 nia2-siu7 koan5-lek8 lai5 thong2-ti7 se3-kai3 e5 si3-hun-chi-it, hou7 in eng7 to-kiam3, ki-hng, un-ek8 kap te7-siong7 e5 ia2-siu3 lai5 sat-hai7 lang5.
	9) Ko-iuN5 koh thiah-khui te7-gou7 e5 hong-in3 e5 si5, goa2 khoaN3-kiN3 hiah-e5 ui7-tioh8 soan-iong5 Siong7-chu2 e5 chin-to7, tiong-sit8 cho3 kian3-cheng3, chiah lai5 siu7 sat-hai7 e5 hiah-e5 lang5 e5 leng5-hun5 ti7 che3-toaN5 kha.  10) In toa7 siaN hoah kong2: 몮Choan5-leng5, seng3-kiat, chin-sit8 e5 chu2-chaiN2 a3! Tioh8 koh loa7 ku2 Li2 chiah boeh sim2-phoaN3 te7-siong7 e5 lang5. In sat-hai7 goan2. Li2 sim2-mih si5 boeh the3 goan2 sin-oan?몯  11) In mui2 chit8 e5 lang5 u7 tit-tioh8 chit8 nia2 peh8 tng5-phau3; iu7-koh u7 thiaN-kiN3 kong2 ke hioh-khun3 chit8-si5-a2, theng3-hau7 kau3 teh-boeh chhin-chhiuN7 in lai5 siu7 sat-hai7 hiah-e5 pok8-jin5 e5 tang5-phoaN7 i2-kip8 hiaN-ti7 e5 lang5-sou3 kau3-giah8.
	12) Goa2 khoaN3-kiN3 Ko-iuN5 thiah-khui te7-lak8 e5 hong-in3. Hit e5 si5 u7 hoat-seng toa7 te7-tang7, jit8-thau5 pian3 ou, chhin-chhiuN7 ou e5 chhou-pou3, goeh8-niu5 pian3-cho3 chhin-chhiuN7 hoeh hiah-nih8 ang5;  13) chheN tui3 thiN-teng2 lak loh8-lai5 te7-siong7, chhin-chhiuN7 iau2-boe7 sek(NNsek8) e5 bu5-hoa-ko2 hou7 toa7-hong tui3 chhiu7 teng2 phah lak loh8-lai5.  14) ThiN chhin-chhiuN7 teh kng2 chhat-a2 an2-ne siau-sit khi3. Mui2 chit8 e5 soaN kap tou2(NNto2) long2 li7-khui goan5-ui7.  15) Te7-siong7 e5 kun-ong5, toa7-koaN, kun-tiuN2, u7-chiN5-e5, u7-se3-lek8-e5, kap ki5-tha it-chhe3 e5 lang5, bo5-lun7 si7 lou5-le7 a2-si7 chu7-iu5-jin5, long2 bih jip8-khi3 soaN-tong7-lai7 kap soaN-teng2 e5 toa7-chioh8-kha.  16) In hou-hiam3 soaN kap toa7-chioh8 kong2: 몮Hip loh8-lai5 ka7 goan2 kham3 khi2-lai5, hou7 goan2 siam2-pi7 che7 ti7 po2-cho7 Hit-ui7 e5 bak8-chiu kap Ko-iuN5 e5 toa7 siu7-khi3!  17) In-ui7 in e5 toa7 siu7-khi3 e5 toa7 jit8-chi2 kau3 a3, sim2-mih-lang5 khia7 e7 tiau5?몯

Te7 7 ChiuN

Hit chap8-si3-ban7 si3-chheng e5 I2-sek-liat8-lang5:
	1) Jian5-au7 goa2 khoaN3-kiN3 si3 e5 thian-sai3 khia7 ti7 te7-siong7 e5 si3-kak-thau5, chiong te7-siong7 si3-kak-thau5 e5 hong tong3-tiau5 le7, hou7 hong be7 hiong3 te7-siong7 kap hai2-siong7, a2-si7 chhiu7-bak8 chhoe.  2) Goa2 khoaN3-kiN3 leng7-goa7 chit8 e5 thian-sai3, theh8 eng2-seng Siong7-chu2 e5 in3 tui3 tang-peng5 khi2-lai5. I tui3 hit si3 e5 Siong7-chu2 siuN2-su3 in koan5-peng3 lai5 siong-hai7 liok8-te7 kap hai2 e5 thian-sai3, toa7 siaN hou-hiam3,  3) kong2: 몮Goan2 tng3-in3 toa3 lan2 Siong7-chu2 pok8-jin5 e5 hiah8-thau3 cho3 ki3-ho7 i2-cheng5, m7-thang siong-hai7 liok8-te7, hai2-iuN5 a2-si7 chhiu7-bak8.몯  4) Goa2 u7 thiaN-kiN3 tng3 Siong7-chu2 e5 in3 e5 lang5 e5 sou3-bok8: chit e5 sou3-bok8 I2-sek-liat8-lang5 kok chi-phai3 hap8 khi2-lai5 u7 chap8-si3-ban7 si3-chheng e5.  5) U7 tng3-in3 cho3 ki3-ho7 e5, Iu5-tai7 chi-phai3 u7 chit8-ban7 nng7-chheng e5; Liu5-pian7 chi-phai3 u7 chit8-ban7 nng7-chheng e5; Ka-tek chi-phai3 u7 chit8-ban7 nng7-chheng e5;  6) A-siat chi-phai3 u7 chit8-ban7 nng7-chheng e5; Lap8-tai7-li7 chi-phai3 u7 chit8-ban7 nng7-chheng e5; Ma2-na2-se chi-phai3 u7 chit8-ban7 nng7-chheng e5;  7) Se-bian7 chi-phai3 u7 chit8-ban7 nng7-chheng e5; Li7-bi7 chi-phai3 u7 chit8-ban7 nng7-chheng e5; I2-sat-ka chi-phai3 u7 chit8-ban7 nng7-chheng e5;  8) Se-pou3-lun5 chi-phai3 u7 chit8-ban7 nng7-chheng e5; Iok-sek chi-phai3 u7 chit8-ban7 nng7-chheng e5; Pian7-nga2-bin2 chi-phai3 u7 chit8-ban7 nng7-chheng e5.

Toa7 kun5-chiong3:
	9) Jian5-au7 goa2 khoaN3-kiN3 chit8 toa7 tin7 lang5 --- hiah-e5 lang5 bo5 lang5 sng3 e7 liau2! In si7 tui3 tak8 kok, tak8 chok8, tak8 e5 kok-bin5, tak8 e5 te7-hng lai5 e5, (te7-hng --- goan5-bun5 si7 gian5-gi2) chheng7 peh8 tng5-phau3, chhiu2-nih giah8 chang-chhiu7-oe, khia7 ti7 po2-cho7 kap Ko-iuN5 e5 bin7-cheng5.  10) In toa7 siaN hou-hiam3 kong2: 몮Lan2 e5 chin2-kiu3 tui3 che7 ti7 po2-cho7 e5 lan2 e5 Siong7-chu2 lai5, ia7 tui3 Ko-iuN5 lai5!몯  11) sou2-u7 e5 thian-sai3 long2 khia7 toa3 po2-cho7, chiong3 tiuN2-lo2, kap hit si3 chiah oah8-mih8 e5 chiu-ui5. Jian5-au7 phak loh8-khi3 toa3 po2-cho7 cheng5 keng3-pai3 Siong7-chu2,  12) kong2: 몮Amen! Goan7 chan3-bi2, eng5-iau7, ti3-hui7, kam2-sia7, chun-kui3, koan5-leng5, kap koan5-lek8 kui hou7 lan2 e5 Siong7-chu2, it-tit8 kau3 ban7-se3 ban7-tai7! Amen!몯
	13) tiuN2-lo2 tiong e5 chit8 e5 mng7 goa2 kong2, 몮Hiah-e5 si7 tui3 tah-ui7 lai5 e5?몯  14) Goa2 in3 i kong2, 몮Sin-seN a3, goa2 m7 chai-iaN2. Li2 chiah chai-iaN2.몯 I ka7 goa2 kong2: 몮Chiah-e5 lang5 si7 keng-koe3 toa7 pek-hai7 chiah lai5-kau3 chia e5. In si7 eng7 Ko-iuN5 e5 hoeh chiong in e5 tng5-phau3 se2 kah peh8-peh8-peh8 e5.  15) In-ui7 an2-ne in chiah khia7 toa3 Siong7-chu2 e5 po2-cho7 cheng5, me5-jit8 chai7 I e5 seng3-tian7 lai7 su7-hong7 I. Che7 ti7 po2-cho7 Hit-ui7, e7 kap in tong5-chai7 lai5 po2-hou7 in.  16) In be7 koh-chai3 iau, ia7 be7 koh-chai3 chhui3-ta; jit8-thau5 kap it-chhe3 e5 iam7-jiat8 ia7 be7 ka7 in siong-hai7;  17) in-ui7 che7 ti7 po2-cho7 tiong e5 Ko-iuN5 e7 cho3 in e5 bok8-chia2, in2-chhoa7 in khi3-kau3 eng2-seng e5 chui2-choaN5; Siong7-chu2 ia7 e7 tui3 in e5 bak8-chiu chhit-tiau7 it-chhe3 e5 bak8-sai2.몯

Te7 8 ChiuN

Te7-chhit e5 hong-in3:
	1) Ko-iuN5 thiah-khui te7-chhit e5 hong-in3 e5 si5, thiN-teng2 chha-put-to poaN3 tiam2-cheng ku2 chin siok-cheng7.  2) Hit e5 si5 goa2 khoaN3-kiN3 khia7 ti7 Siong7-chu2 bin7-cheng5 hit chhit e5 thian-sai3; in u7 nia2-siu7 chhit ki la-pa.
3) Leng7-goa7 chit8 e5 thian-sai3 phang5 kim hiuN-lou5 lai5 khia7 toa3 che3-toaN5 piN. U7 siuN2-su3 i chin-che7 hiuN, hou7 i thang kap it-chhe3 Siong7-chu2 chu2-bin5 e5 ki5-to2, cho3-hoe2 lai5 hong7-hian3 toa3 po2-cho7 cheng5 e5 kim che3-toaN5-teng2.  4) HiuN-ian kap Siong7-chu2 chu2-bin5 e5 ki5-to2, tui3 hit e5 thian-sai3 e5 chhiu2, cho3-hoe2 chheng3 khi3-kau3 Siong7-chu2 e5 bin7-cheng5.  5) Hit e5 thian-sai3 chiu7 phang5 hiuN-lou5, chiong che3-toaN5-teng2 e5 hoe2 thiN toa3 hiuN-lou5, thiN kah tiN7-tiN7, chiah hiat loh8-khi3 te7-siong7. Sui5-si5 chiu7 u7 tan5-lui5 e5 siaN-im, sih-na2, kap te7-tang7.

La-pa:
	6) Giah8 chhit ki la-pa hit chhit e5 thian-sai3 chiu7 chun2-pi7 boeh pun5.
	7) Te7-it e5 thian-sai3 pun5 i hit ki la-pa. Sui5-si5 chiu7 u7 phauh8 kap hoe2 ham5 hoeh lam7 cho3 chit8-e7, piaN3 loh8-lai5 te7-siong7. Te7-siong7 e5 saN-hun-chi-it sio liau2-liau2, chhiu7-bak8 e5 saN-hun-chi-it sio liau2-liau2, chheN-chhau2 ia7 sio kah tng7 poaN3 hioh8.
	8) Jian5-au7 te7-ji7 e5 thian-sai3 chiu7 pun5 la-pa. U7 chit8 e5 khoaN3-kiN3 na2 chhin-chhiuN7 hoe2 teh sio e5 toa7-soaN pi7 hiat-loh8 hai2-tiong. Hai2 e5 saN-hun-chi-it chiu7 pian3-cho3 hoeh,  9) hai2-tiong it-chhe3 e5 seng-but8 si2-khi3 saN-hun-chi-it, sou2-u7 e5 chun5 e5 saN-hun-chi-it ia7 pi7 hui2-hoai7.
	10) Koh koe3-khi3 te7-saN e5 thian-sai3 pun5 la-pa. Chit8 liap8 toa7 liap8 chheN toh8 kah na2 chhin-chhiuN7 tam2-a2-hoe2, tui3 thiN-teng2 lak loh8-lai5 it-chhe3 e5 ho5-liu5 kap chui2-goan5 e5 saN-hun-chi-it.  11) (Hit liap8 chheN e5 mia5 kio3-cho3 khou2-hiaN7.) Chui2 e5 saN-hun-chi-it pian3-cho3 khou2 e5, in-ui7 chui2 pian3 khou2, chin-che7 lang5 lim-chui2 soah si2-khi3.
	12) Koh koe3-khi3 te7-si3 e5 thian-sai3 pun5 la-pa e5 si5, jit8-thau5 e5 saN-hun-chi-it, sou2-u7 e5 chheN e5 saN-hun-chi-it siu7 taN2-kek, sou2-i2 long2 sit-khi3 saN-hun-chi-it e5 kng; Jit8-si5 e5 saN-hun-chi-it bo5 kng, am3-si5 e5 saN-hun-chi-it ia7 bo5 kng.
	13) Hit e5 si5 goa2 chit8-e7 khoaN3, goa2 u7 thiaN-kiN3 chit8 chiah ti7 khong-tiong poe chin koan5 e5 eng-a2, toa7-siaN kong2: 몮Ki5-tha hit saN e5 thian-sai3 teh-boeh pun5 e5 la-pa na7 tan5, toa3 ti7 te7-siong7 e5 lang5 chiu7 u7 chai-ho7 ou3(NNoh), u7 chai-ho7 ou3(NNoh), u7 chai-ho7 ou3(NNoh)!몯

Te7 9 ChiuN

	1) Te7-gou7 e5 thian-sai3 pun5 la-pa e5 si5, goa2 khoaN3-kiN3 chit8 liap8 chheN tui3 thiN-teng2 lak loh8-lai5 te7-siong7; hit liap8 chheN u7 nia2-siu7 chit8 ki bo5-te2-chhim-kheN e5 so2-si5.  2) Hit liap8 chheN chit8-e7 phah-khui bo5-te2-chhim-kheN, chhin-chhiuN7 toa7 hoe2-io5 e5 ou-ian chiu7 tui3 kheN-te2 chheng3 khi2-lai5; thai3-iong5 e5 kng-soaN3 kap thiN chiu7 hou7 bo5-te2-chhim-kheN e5 ou-ian jia am3-khi3.  3) Chhau2-meh tui3 ou-ian e5 lai7-bin7 poe loh8-lai5 te7-siong7, in u7 tit-tioh8 kap giat-a2 sio-siang5 e5 koan5-leng5.  4) U7 hoan-hu3 chhau2-meh be7-eng7-tit sun2-hai7 te7-siong7 e5 chheN-chhau2, chhiu7-bak8, a2-si7 ki5-tha jim7-ho5 e5 sit8-but8; kan-taN e7-eng7-tit siong-hai7 hiah8-thau5 bo5 tng3 Siong7-chu2 e5 in3 cho3 ki3-ho7 e5 lang5.  5) M7 chun2 chhau2-meh hai7-si2 chiah-e5 lang5, kan-taN e7-eng7-tit hou7 chiah-e5 lang5 siu7 khou2-chhou2 gou7 kou2-goeh8 nia7-nia7. Lang5 tui3 chhau2-meh sou2 siu7 e5 khou2-chhou2, tu2 chhin-chhiuN7 hou7 giat-a2 teng3-tioh8 hiah-nih8 thong3-khou2.  6) Hit gou7 kou2-goeh8 e5 tiong-kan hiah-e5 lang5 e7 chhoe7 si2-lou7, tan7-si7 e7 chhoe7 bo5; in e7 ai3-boeh si2, tan7-si7 si2-bong5 e7 siam2-pi7 in.
	7) Hiah-e5 chhau2-meh khoaN3-kiN3 na2 chhin-chhiuN7 teh-boeh chhut-tin7 e5 be2; thau5-khak ti3 chit8 teng2 na2 chhin-chhiuN7 kim-koan; in e5 bin7 chhin-chhiuN7 lang5.  8) Thau5-khak e5 mng5 chhin-chhiuN7 cha-bou2-lang5 e5 thau5-mng5, ge5-khi2 chhin-chhiuN7 sai e5 ge5-khi2.  9) Heng-cheng5 iong7 chit8 e5 chhin-chhiuN7 thih e5 hou7-heng-pai5 kham3 le3, tui3 sit8 hoat chhut-lai5 e5 siaN, chhin-chhiuN7 chin-che7 chiah be2 thoa chian3-chhia hiong3 chian5-soaN3 teh tut8-chin3 e5 siaN.  10) In u7 chhin-chhiuN7 giat-a2 e5 boe2-liu. Boe2-liu u7 tok8-chhi3. In u7 koan5-leng5 thang eng7 chit e5 boe2-liu lai5 siong-hai7 lang5 gou7 kou2-goeh8 ku2.  11) Chhau2-meh u7 chit8 e5 ong5 teh koan2 in. Chit e5 ong5 chiu7-si7 teh koan2-hat bo5-te2-chhim-kheN e5 thian-sai3. I e5 mia5 eng7 Hi-pek-lai5-oe7 kio3-cho3 A-pa-tun3, eng7 Hi-lah8-oe7 kio3-cho3 A-pho-lun5 (I3-su3 chiu7-si7 몮Hui2-biat8-chiaN2(NNchia2)).
	12) Te7-it e5 chai-ho7 koe3-khi3 a3; jian5-au7 iau2-ku2 u7 nng7 e5 chai-ho7 teh-boeh lai5.
	13) Te7-lak8 e5 thian-sai3 chiu7 pun5 la-pa. goa2 thiaN-kiN3 chit8 e5 siaN tui3 Siong7-chu2 bin7-cheng5 hit e5 kim che3-toaN5 e5 si3 e5 kak chhut-lai5.  14) Hit e5 siaN tui3 hit e5 giah8 la-pa e5 te7-lak8 e5 thian-sai3 kong2: 몮Sek-hong3 hit si3 e5 pak8 ti7 Iu3-hoat-la-ti2 Tai7-ho5 e5 thian-sai3!몯  15) Hit si3 e5 thian-sai3 chiu7 pi7 sek-hong3; in si7 pi7 chun2-pi7 chai7 chit ni5, chit kou2-goeh8, chit jit8 e5 chit e5 si5, boeh lai5 sat-hai7 jin5-lui7 e5 saN-hun-chi-it e5.  16) Goa2 u7 thiaN-kiN3 be2-peng e5 sou3-bok8; chit e5 sou3-bok8 si7 nng7-ban7-ban7 lang5.  17) Goa2 ti7 i7-siong7-tiong u7 khoaN3-kiN3 hiah-e5 be2 kap khia5-be2-e5: in chhheng7 e5 hou7-heng-pai5 ang5 kah chhin-chhiuN7 hoe2, chheN kah chhin-chhiuN7 na5-po2-chioh8, ng5 kah chhin-chhiuN7 liu5-ng5. Be2-thau5 chhin-chhiuN7 sai-thau5, tui3 chhui3 thou3 hoe2, ian, kap liu5-ng5 chhut-lai5.  18) Hit saN hang7 thian-chai: chiu7-si7 tui3 hiah-e5 be2 e5 chhui3 thou3 chhut-lai5 e5 hoe2, ian kap liu5-ng5, lai5 sat-hai7 jin5-lui7 e5 saN-hun-chi-it.  19) In-ui7 hiah-e5 be2 e5 leng5-lek8 si7 ti7 in e5 chhui3, ia7 ti7 in e5 boe2-liu. In e5 boe2-liu chhin-chhiuN7 choa5, ji5-chhiaN2 u7 siong-hai7 lang5 e5 thau5.
	20) Ki5-tha bo5 pi7 chiah-e5 thian-chai sat-hai7 e5 lang5, iau2-ku2 bo5 (NNhoe2)-kai2, bo5 pang3-sak in ka-ti7 e5 chhiu2 sou2 cho3 e5 mih8. In ke3-siok8 pai3 mou5-kui2 kap iong7 kim, gin5, tang5, chioh8, chha5 cho3 e5, bo5 khoaN3-kiN3, bo5 thiaN-kiN3, be7 kiaN5-lou7 e5 ngou2-siong7.  21) Hiah-e5 lang5 ia7 bo5 (NNhoe2)-kai2 in e5 sat-jin5, sia5-sut8, kan-im5,kap chhat8-seng3.

Te7 10 ChiuN

Thian-sai3 kap Se3-(NNkng3) chheh:
	1) Jian5-au7 goa2 khoaN3-kiN3 leng7-goa7 chit8 e5 iong2-chong3 e5 thian-sai3 tui3 thiN-teng2 loh8-lai5. I seng-khu chheng7 hun5; thau5-khak khong chit8 e5 kheng7; i e5 bin7 chhin-chhiuN7 jit8-thau5, siang-kha chhin-chhiuN7 hoe2-thiau7.  2) I chhiu2-nih theh8 chit8 (NNkng3) hian-khui e5 se3-(NNkng3) chheh. ChiaN3-kha tah8 toa3 hai2-nih, to3-kha tah8 toa3 liok8-te7,  3) i hou-hiam3 e5 siaN chhin-chhiuN7 sai teh hau2. I chit8-e7 hou-hiam3, chhit e5 lui5 chiu7 toa7-siaN tan5, lai5 hou-eng3 i.  4) Chhit e5 lui5 chit8-e7 kong2-oe7, goa2 chiu7 siuN7-boeh sia2 khi2-lai5. Tan7-si7 goa2 thiaN-kiN3 tui3 thiN-teng2 u7 siaN kong2: 몮Chhit e5 lui5 sou2 kong2 e5, li2 tioh8 po2-siu2 pi3-bit8, m7-thang sia2 khi2-lai5!몯
	5) Jian5-au7 goa2 khoaN3-kiN3 chit8 kha tah8 hai2, chit8 kha tah8 liok8-te7 hit e5 thian-sai3 chiaN3-chhiu2 hiong3 thiN, giah8 koan5,  6) chi2 Hit-ui7 ban7-se3 ban7-tai7 e5 eng2-seng-chia2, chiu7-si7 chhong3-cho7 thiN kap thian-siong7 ban7-but8, te7 kap te7-siong7 ban7-but8, hai2 kap hai2-tiong ban7-but8 e5 Siong7-chu2 e5 mia5 lai5 lip8-se3.  Hit e5 thian-sai3 kong2: 몮Be7-eng7-tit koh-chai3 ian5-chhian5 lou3!  7) Tan7-si7 te7-chhit e5 thian-sai3 chit8-e7 pun5 la-pa, Siong7-chu2 chiu7 e7 an3-chiau3 I tui3 I e5 pok8-jin5, chiu7-si7 tui3 cheng3 tai7-gian5-jin5 sou2 soan-pou3 e5, lai5 oan5-seng5 I o3-pi3 e5 ke3-ek8.몯
8) I2-cheng5 tui3 thiN-teng2 hiong3 goa2 kong2-oe7 hit e5 siaN, iu7-koh tui3 goa2 kong2: 몮Chit8 kha tah8 hai2, chit8 kha tah8 liok8-te7 hit e5 thian-sai3 e5 chhiu2-nih hit (NNkng3) hian-khui e5 chheh, li2 khi3 theh8-lai5.몯  9) Goa2 chiu7 khi3 hit e5 thian-sai3 hia, chhiaN2 i chiong hit (NNkng3) se3-(NNkng3) chheh hou7 goa2. I ka7 goa2 kong2, 몮Theh8 khi3 chiah8; hit (NNkng3) toa3 li2 pak-tou2 lai7 e7 pian3-cho3 khou2 e5, tan7-si7 toa3 li2 chhui3-lai7 e7 tiN kah chhin-chhiuN7 bit8.몯  10) Hit (NNkng3) se3 (NNkng3) chheh goa2 tui3 i e5 chhiu2 chiap lai5 chiah8, chiaN-sit8 toa3 chhui3-lai7 tiN kah chhin-chhiuN7 bit8. Tan7-si7 goa2 thun loh8-khi3 liau2-au7 toa3 pak-tou2-lai7 pian3-cho3 khou2-e5.  11) Jian5-au7 u7 siaN tui3 goa2 kong2, 몮Koan-he7 chin-che7 kok-bin5, kok-ka, te7-hng, kun-ong5, Siong7-chu2 sou2 kau-tai3 e5 oe7 li2 it-teng7 tioh8 koh-chai3 kong2.몯 (te7-hng --- goan5-bun5 si7 gian5-gi2)

Te7 11 ChiuN

Nng7 e5 kian3-cheng3-jin5:
	1) Goa2 u7 nia2-siu7 chit8 ki chhioh chhin-chhiuN7 tek-ko, iu7-koh u7 siaN tui3 goa2 kong2:  몮Khi2-lai5 niu5 Siong7-chu2 e5 seng3-tian7 kap che3-toaN5, sng3 khoaN3 ti7 seng3-tian7-lai7 teh keng3-pai3 e5 u7 loa7 che7 lang5.  2) Tan7-si7 seng3-tian7 e5 goa7-tiaN5 tioh8 ti5-goa7. Hiah-e5 m7-bian2 niu5, in-ui7 i2-keng kau hou7 Goa7-pang-lang5 a7. In e7 thun2-tah8 Seng3-siaN5 si3-chap8-ji7 kou2-goeh8.  3) goa2 e7 chhe-phai3 Goa2 nng7 e5 chheng7 chhou-pou3-saN e5 kian3-cheng3-jin5 khi3; hit chit8 chheng nng7 pah lak8-chap8 jit8 e5 tiong-kan, in e7 thoan5 Siong7-chu2 sou2 kau-tai3 e5 oe7.몯
	4) Hit nng7 e5 kian3-cheng3-jin5 chiu7-si7 te7-siong7 e5 Chu2-chaiN2 bin7-cheng5 hit nng7 chang5 kan-na2-chhiu7 kap hit nng7 ki teng-hoe2-tai5.  5) Na7 u7 lang5 siuN7-boeh siong-hai7 in, in e7 tui3 chhui3 thou3 hoe2 chhut-lai5 hui2-biat8 in e5 tek8-jin5; bo5-lun7 sim2-mih-lang5 na7 siuN7-boeh siong-hai7 in, it-teng7 e7 chhin-chhiuN7 an2-ne pi7 sat-hai7.  6) In teh thoan5 Siong7-chu2 sou2 kau-tai3 e5 oe7 e5 ki5-kan, u7 koan5-peng3 thang chiong thiN koaiN khi2-lai5, hou7 i long2 be7 loh8-hou7. In ia7 u7 koan5-peng3 thang koan2-hat chui2-choaN5, lai5 hou7 chui2 pian3-cho3 hoeh; ia7 u7 koan5-peng3 thang sui5-si5 sui5-i3 iong7 kok-chiong2 e5 chai-hai7 lai5 taN2-kek se3-kai3.
	7) In cho3 kian3-cheng3 liau2-au7, tui3 bo5-te2-chhim-kheN khi2-lai5 hit chiahbeng2-siu3 e7 kap in tou3-cheng. Beng2-siu3 e7 iaN5, e7 ka7 in ka7-si2.  8) In e5 si-the2 e7 to2 toa3 toa7 siaN5-chhi7 e5 toa7 ke-lou7. Hit e5 siaN5-chhi7 si7 in e5 Chu2 hou7 lang5 teng3 sip8-ji7-ke3 e5 sou2-chai7. Hit e5 siaN5-chhi7 e5 mia5 hou7 lang5 phi3-ju7 cho3 Sou2-to-ma2 a2-si7 Ai-kip8.  9) Ban7-kok e5 lang5, tui3 kok chi-phai3, kok te7-hng, kok-kok lai5 e5 lang5, saN jit8 poaN3e5 tiong-kan e7 koan-khoaN3 in e5 si-the2, iu7-koh m7 chun2 bai5-chong3 si-the2. (te7-hng --- goan5-bun5 si7 gian5-gi2)  10) Te7-siong7 e5 lang5 in-ui7 chit nng7 e5 lang5 si2-khi3, e7 chinhoaN-hi2. In e7 kheng3-chiok, hou7-siong sang3le2-but8, in-ui7 chit nng7 e5 tai7-gian5-jin5 hou7 te7-siong7 e5 lang5 siu7 chin-che7 thong3-khou2.  11) SaN jit8 poaN3 au7, tui3 Siong7-chu2 lai5 e5 seN3-mia7 e5 khui3 jip8-khi3 in lai7-bin7, in chiu7 khia7 khi2-lai5; khoaN3-tioh8 in e5 lang5 long2 toa7 tioh8-kiaN.  12) Hit e5 si5 hit nng7 e5 tai7-gian5-jin5 thiaN-kiN3 tui3 thiN-teng2 u7 chit8 e5 chin toa7 e5 siaN tui3 in kong2: 몮Khi2-lai5 chia!몯 In toa3 tek8-jin5 e5 bak8-chiu cheng5 che7 hun5 khit-khi3 thiN-teng2.  13) Tu2-tu2 hit e5 si5-chun7 hoat-seng toa7 te7-tang7; hit e5 siaN5-chhi7 e5 chap8-hun-chi-it to2-khi3, long2-chong2 u7 chhit chheng e5 lang5 in-ui7 te7-tang7 si2-khi3. Ki5-tha e5 lang5 toa7 tioh8-kiaN, chan3-bi2 thiN-teng2 e5 Siong7-chu2.
	14) Te7-ji7 e5 chai-ho7 koe3-khi3 a3; tan7-si7 lin2 khoaN3! Te7-saN e5 chai-ho7 liam5-piN e7 lai5.

Te7-chhit e5 la-pa:
	15) Jian5-au7 te7-chhit e5 thian-sai3 pun5 la-pa, thiN-teng2 u7 chin toa7 e5 siaN kong2, 몮Thong2-ti7 se3-kai3 e5 koan5-peng3 taN siok8 lan2 e5 Chu2 kap I e5 Bi2-sai3-a. I e7 thong2-ti7 kau3 ban7-se3 ban7-tai7!몯  16) Ti7 Siong7-chu2 bin7-cheng5 che7 ti7 in po2-cho7 e5 ji7-chap8-si3 e5 tiuN2-lo2 chiu7 phak loh8-khi3 keng3-pai3 Siong7-chu2,  17) kong2:
몮Hian7-chai7 teh chun5-chai7, koe3-khi3 u7 chun5-chai7 e5 Chu2 Choan5-leng5 e5 Siong7-chu2 a3! 
Goan2 kam2-sia7 Li2 heng5-su2 Li2 e5 tai7-koan5, I2-kneg lai5 cho3 ong5 a7!  
18) Liat8-pang chhiong-moa2 hun2(NNhun3)-nou7, In-ui7 Li2 toa7 hoat siu7-khi3 kap Sim2-phoaN3 si2-lang5 e5 si5-ki5 kau3 a3; 
Hit e5 si5 Li2 boeh siuN2-po3 Li2 e5 pok8-jin5 chiong3 tai7-gian5-jin5, 
Li2 it-chhe3 chu2-bin5, 
Kap it-chhe3 keng3-ui3 Li2 e5 lang5, bo5-lun7 toa7-se3. 
Hui2-biat8 hiah-e5 se3-kai3 e5 hui2-biat8-chia2 e5 si5 kau3 a3!몯
	19) Ti7 thiN-teng2 e5 Siong7-chu2 e5 seng3-tian7 phah khui-khui, ti7 I e5 seng3-tian7-lai7 u7 khoaN3-kiN3 te2 beng5-iok e5 iok-kui7. Hit e5 si5 u7 sih-na2, tan5-lui5 e5 siaN-im, te7-tang7, kap loh8 toa7 phauh8.

Te7 12 ChiuN

Hu7-jin5-lang5 kap leng5:
	1) Hit e5 si5 thiN-teng2 chhut-hian7 chit8 e5 toa7 chian5-tiau7: u7 chit8 e5 hu7-jin5-lang5 seng-khu chheng7 thai3-iong5, kha tah8 goeh8-niu5, thau5-khak ti3 chit8 teng2 u7 chap8-ji7-liap8 chheN e5 eng5-koan.  2) I liam5-pi7 e7 seN-kiaN2, chhui-seng e5 thong3-khou2 kap kan-lan5 hou7 i toa7-siaN kio3-khou2.
	3) ThiN-teng2 koh chhut-hian7 leng7-goa7 chit8 e5 chian5-tiau7. U7 chit8 boe2 ang5-sek e5 toa7-boe2 leng5, u7 chhit liap8 thau5-khak, chap8 ki kak. Mui2 chit8 liap8 thau5-khak long2 u7 ti3 chit8 teng2 ong5-koan.  4) Hit boe2 leng5 iong7 boe2-liu tui3 khong-tiong sau3 saN-hun-chi-it e5 chheN loh8-khi3 te7-siong7. Leng5 khia7 toa3 teh-boeh seN-kiaN2 hit e5 hu7-jin5-lang5 e5 bin7-cheng5, theng3-hau7 hu7-jin5-lang5 chit8 e7 seN, chiu7 boeh thun-chiah8 i e5 ang5-eN-a2.  5) Hu7-jin5-lang5 chiu7 seN chit8 e5 cha-pou-kiaN2 chhut-lai5. Chit e5 chiong-lai5 e7 iong7 thih-kun3 thong2-ti7 ban7-kok. Tan7-si7 hit e5 gin2-na2 pi7 toa3-khi3 Siong7-chu2 kap I e5 po2-cho7 hia.  6) Hit e5 hu7-jin5-lang5 to5-chau2-khi3 khong3-ia2; ti7 hia Siong7-chu2 i2-keng ui7 i chun2-pi7 chit8 e5 sou2-chai7, thang hou7 i toa3 hia siu7 chiau3-kou3 chit8 chheng nng7 pah lak8-chap8 jit8.
	7) ThiN-teng2 chiu7 hoat-seng chian3-cheng! Bi2-ka-lek8 kap i e5 thian-sai3 cho3-hoe2 kap leng5 kau-chian3; leng5 ia7 kap i e5 thian-sai3 cho3-hoe2 eng3-chian3. 8) tan7-si7 leng5 thai5-su. I kap i e5 thian-sai3 chiu7 be7-tang3 koh-chai3 toa3 thiN-teng2.  9) Hit boe2 toa7-boe2 leng5 soah pi7 hiat chhut-lai5! I chiu7-si7 khi-phian3 choan5 se3-kai3 hit boe2 lau7-choa5, kio3-cho3 Mou5-kui2 ia7 kio3-cho3 Sat-tan3. I kap i it-chhe3 e5 thian-sai3 long2 cho3-hoe2 pi7 hiat loh8-lai5 te7-siong7.
	10) Hit e5 si5 goa2 thiaN-kiN3 thiN-teng2 u7 chit8 e5 chin toa7 e5 siaN kong2: 몮TaN lan2 e5 Siong7-chu2 e5 chin2-kiu3 i2-keng lai5 a7! TaN Siong7-chu2 i2-keng hian2-beng5 I cho3 kun-ong5 e5 koan5-lek8 a7! TaN I e5 Bi2-sai3-a i2-keng hian2-beng5 I e5 koan5-peng3 a3! In-ui7 khong3-ko3 lan2 e5 hiaN-ti7 e5 lang5, chiu7-si7 khia7 toa3 Siong7-chu2 e5 bin7-cheng5, me5-jit8 khong3-ko3 in hit e5, i2-keng tui3 thiN-teng2 pi7 hiat loh8-khi3 a3.  11) Lan2 e5 hiaN-ti7 oa2-kho3 Ko-iuN5 e5 hoeh, kap in sou2 cho3 kian3-cheng3 e5 oe7, chian3-seng3 hit e5 khong3-ko3-chia2; in sim7-chi3 goan7-i3 hi-seng seN3-mia7 lai5 si2.  12) Sou2-i2 thiN a3, toa3 ti7 hia e5 lin2 tai7-ke a3, tioh8 toa7 hoaN-hi2! Tan7-si7 te7 kap hai2 u7 chai-ho7! In-ui7 Mou5-kui2 i2-keng loh8-lai5 kau3 lin2 hia, i chhiong-moa2 toa7 hun2(NNhun3)-nou7; in-ui7 i chai-iaN2 i e5 si5-kan chhun bo5 loa7 ku2 a3.몯
	13) Hit boe2 leng5 chit8-e7 chai-iaN2 pi7 hiat-loh8 te7-siong7 e5 si5, chiu7 khai-si2 tui-pek hit e5 seN hau7-seN e5 hu7-jin5-lang5.  14) Hit e5 hu7-jin5-lang5 u7 nia2-siu7 chit8 chiah toa7-chiah eng e5 nng7 e5 sit8, thang poe-khi3 khong3-ia2-tiong e5 ka-ti7 e5 sou2-chai7. Ti7 hia i e7 tit-tioh8 saN ni5 poaN3 ku2 e5 hu5-iong2, be7 siu7 hit boe2 choa5 e5 kong-kek.  15) Choa5 chiu7 hiong3 hu7-jin5-lang5 e5 kha-chiah-au7, chhin-chhiuN7 chit8 tiau5 ho5 tui3 chhui3 thou3 chui2 chhut-lai5, siuN7-boeh eng7 toa7-chui2 ka7 i chhiong-khi3.  16) Tan7-si7 te7 pang-chou7 hit e5 hu7-jin5-lang5; te7 phah-khui chhui3, chiong tui3 leng5 e5 chhui3 chhut-lai5 e5 chui2 thun loh8-khi3.  17) Leng5 tui3 hit e5 hu7-jin5-lang5 toa7 siu7-khi3, chiu7 khi3 kap hu7-jin5-lang5 ki5-tha e5 kiaN2-sun kau-chian3. Chiah-e5 lang5 long2 si7 chun-siu2 Siong7-chu2 e5 kai3-beng7, iu7-koh si7 ui7 Ia5-sou cho3 kian3-cheng3 e5 lang5.  18) Hit boe2 leng5 chiu7 khia7 toa3 hai2-phiaN5.

Te7 13 ChiuN

Nng7 chiah beng2-siu3:
	1) Goa2 iu7-koh khoaN3-kiN3 chit8 chiah beng2-siu3 tui3 hai2-nih khi2-lai5. Hit chiah u7 chap8 ki kak, chhit liap8 thau5-khak, tak8 ki kak long2 u7 ti3 chit8 teng2 ong5-koan, tak8 liap8 thau5-khak long2 u7 sia2 chit8 e5 siat-tok8 siong7-chu2 e5 mia5.  2) Goa2 sou2 khoaN3-kiN3 hit chiah beng2-siu3 na2 chhin-chhiuN7 pa3, kha chhin-chhiuN7 him5 e5 kha, chhui3 chhin-chhiuN7 sai e5 chhui3. Hit boe2 leng5 chiong i ka-ti7 e5 leng5-lek8, po2-cho7 kap chin toa7 e5 koan5-peng3 hou7 hit chiah beng2-siu3.  3) Hit chiah beng2-siu3 e5 thau5-khak e5 chit8 liap8 chhin-chhiuN7 bat siu7 ti3-mia7-siong, tan7-si7 hit e5 ti3-mia7-siong i2-keng ho2khi3 a3. Choan5 se3-kai3 e5 lang5 kam2-kak chin hi-ki5, lai5 kin-sui5 hit chiah beng2-siu3.  4) Cheng3-lang5 long2 pai3 hit boe2 leng5, in-ui7 i chiong i e5 koan5-peng3 hou7 hit chiah beng2-siu3. In ia7 pai3 hit chiah beng2-siu3 kong2: 몮Sim2-mih-lang5 kap chit chiahbeng2-siu3 e7-pi2-tit? Sim2-mih-lang5 chian3 e7 iaN5 i?몯
	5) Hit chiah beng2-siu3 pi7 in2-chun2 kong2 toa7-oe7 kap siat-tok8 e5 oe7, ia7 pi7 in2-chun2 si3-chap8-ji7 kou2-goeh8 e5 tiong-kan u7 koan5 thang sui5-pian7 cho3.  6) Hit chiah chiu7 khai-si2 kong2 siat-tok8 e5 oe7 me7 Siong7-chu2, Siong7-chu2 e5 mia5, Siong7-chu2 teh toa3 e5 sou2-chai7, i2-kip8 hiah-e5 toa3 ti7 thiN-teng2-e5.  7) Hit chiah pi7 in2-chun2 kap Siong7-chu2 e5 chu2-bin5 kau-chian3, lai5 thai5-iaN5 in, ia7 u7 tit-tioh8 koan5-peng3 lai5 koan2-hat tak8 e5 bin5-chok8, tak8 e5 kok-bin5, tak8 te7-hng, tak8 e5 kok-ka. (te7-hng --- goan5-bun5 si7 gian5-gi2)  8) It-chhe3 toa3 ti7 te7-siong7 e5 lang5, chiu7-si7 chhong3-cho7 se3-kai3 i2-lai5, mia5-ji7 bo5 ki3-chai3 ti7 pi7 sat-hai7 e5 Ko-iuN5 e5 eng2-seng e5 mia5-chheh hiah-e5 lang5, long2 e7 pai3 chit chiah beng2-siu3.
	9) 몮U7 hiN7-khang thang thiaN e5 lang5 tioh8-ai3 thiaN!  10) Bo5-lun7 sim2-mih-lang5 na7 chu3-tiaN7 tioh8 hou7 lang5 liah8-khi3, chiu7 it-teng7 e7 hou7 lang5 liah8-khi3; na7 chu3-tiaN7 tioh8 hou7 lang5 iong7 to-kiam3 sat-hai7, chiu7 it-teng7 e7 hou7 to-kiam3 sat-hai7. Chiu7-si7 in-ui7 an2-ne, Siong7-chu2 e5 chu2-bin5 u7 su-iau3 kian-jim2 kap sin3-sim.몯
	11) Goa2 iu7-koh khoaN3-kiN3 leng7-goa7 chit8 chiah beng2-siu3 tui3 te7-ha7 chhut-lai5. Hit chiah u7 nng7 ki chhin-chhiuN7 ko-iuN5 e5 kak, kong2-oe7 chhin-chhiuN7 leng5.  12) Chit chiah beng2-siu3 toa3 te7-it chiah beng2-siu3 e5 bin7-cheng5, heng5-su2 te7-it chiah e5 it-chhe3 koan5-peng3. Chit chiah kiong5-pek choan5 se3-kai3 kap choan5 se3-kai3 e5 lang5, pai3 hit chiah ti3-mia7-siong i2-keng ho2-khi3 e5 te7-it chiah beng2-siu3.  13) Chit chiah te7-ji7 chiah beng2-siu3 cho3-chhut chin toa7 e5 sin5-chek, sim7-chi3 toa3 cheng3-lang5 e5 bin7-cheng5 kio3 hoe2 tui3 thiN-teng2 loh8-lai5 te7-siong7.  14) Hit chiah pi7 in2-chun2 chai7 te7-it chiah beng2-siu3 bin7-cheng5 cho3-chhut sin5-chek lai5 khi-phian3 choan5 se3-kai3 e5 lang5. Hit chiah beng2-siu3 kio3 choan5 se3-kai3 e5 lang5 tioh8 ui7 hit chiah siu7 to-siong ji5-chhiaN2 iau2 teh oah8 e5 beng2-siu3 lai5 kian3-cho7 ngou2-siong7.  15) Te7-ji7 chiah beng2-siu3 pi7 in2-chun2 pun5-khui3 jip8-khi3 te7-it chiah beng2-siu3 e5 ngou2-siong7 hou7 i oah8 khi2-lai5, sim7-chi3 lai5 hou7 hit sian ngou2-siong7 e7 kong2-oe7, lai5 sat-hai7 it-chhe3 m7 pai3 hit sian e5 lang5.  16) Hit chiah beng2-siu3 kiong5-pek cheng3-lang5, bo5-lun7 toa7-se3, pin5-hu3, lou5-le7 a2-si7 chu7-iu5 e5 lang5, long2 tioh8 cho3 ki3-ho7 toa3 chiaN3-chhiu2 kap hiah8-thau5.  17) Na7 bo5 chit e5 ki3-ho7, chiu7-si7 na7 bo5 beng2-siu3 e5 mia5 a2-si7 tai7-piau2 beng2-siu3 e5 mia5 e5 sou3-ji7, bo5 lang5 e7-eng7-tit be2-be7.
	18) Tui3 chit tiam2 u7 su-iau3 ti3-hui7. U7 ti3-hui7 e5 lang5 chiu7 e7 sng3-chhut beng2-siu3 e5 sou3-ji7 e5 i3-su3, in-ui7 hit e5 sou3-ji7 teh tai7-piau2 chit8 e5 lang5 e5 mia5. Hit e5 sou3-ji7 chiu7-si7 lak8-pah lak8-chap8-lak8.

Te7 14 ChiuN

Pi7 Kiu3-siok8-chia2 e5 koa:
	1) Iu7-koh goa2 chit8-e7 khoaN3, khoaN3-kiN3 Ko-iuN5 khia7 ti7 Sek-an-soaN; u7 chap8-si3-ban7 si3-chheng e5 lang5 kap I cho3-hoe2 ti7 hia, hiah-e5 lang5 e5 thau5-hiah8 long2 u7 sia2 Ko-iuN5 kap I e5 Thian-hu7 e5 mia5.  2) Goa2 thiaN-kiN3 tui3 thiN-teng2 u7 chit8 e5 siaN, chhin-chhiuN7 toa7 chui2-chhiang5 teh long7-long7-kio3, chhin-chhiuN7 lui5 teh toa7 siaN hiang2. goa2 thiaN-kiN3 hit e5 siaN-im chhin-chhiuN7 toaN5-khim5 e5 lang5 teh ian2-chau3 khia7-khim5.  3) In khia7 toa3 po2-cho7 kap hit si3-chiah oah8-mih8 i2-kip8 cheng3 tiuN2-lo2 e5 bin7-cheng5, chhiuN3 chit8 tiau5 sin e5 koa. Chit tiau5 koa ti5-liau2 hit chap8-si3-ban7 si3-chheng e5 tui3 te7-siong7 pi7 kiu3-siok8 chhut-lai5 e5 lang5 i2-goa7, bo5 lang5 oh8 e7 lai5.  4) In si7 m7-bat kap hu7-jin5-lang5 hoat-seng jiok8-the2 koan-he7, po2-chhi5 sun5-kiat e5 lang5; in bo5 kiat-hun. Ko-iuN5 bo5-lun7 khi3 tah-ui7, in to kin-sui5 I khi3; in si7 tui3 ki5-i5 e5 jin5-lui7 pi7 kiu3-siok8 chhut-lai5, thau5 chit8 pai2 hong7-hian3 hou7 Siong7-chu2 kap Ko-iuN5 e5.  5) M7-bat lang5 thiaN-kiN3 in kong2 peh8-chhat8; in long2 bo5 khoat-tiam2.

SaN e5 thian-sai3 soan-po3 sim2-phoaN3 e5 jit8-chi2:
	6) Goa2 iu7-koh khoaN3-kiN3 leng7-goa7 chit8 e5 thian-sai3 chai7 khong-tiong poe koan5-koan5, u7 eng2-oan2 e5 Hok-im boeh thoan5 hou7 te7-siong7 e5 lang5, chiu7-si7 thoan5 hou7 tak8 kok, tak8 e5 bin5-chok8, tak8 te7-hng, tak8 e5 kok-bin5. (te7-hng --- goan5-bun5 si7 gian5-gi2)  7) I toa7 siaN kong2: 몮Lin2 tioh8 keng3-ui3 Siong7-chu2, chan3-bi2 I e5 ui2-tai7! In-ui7 I sim2-phoaN3 jin5-lui7 e5 si5 kau3 a3. Sou2-i2 lin2 tioh8 kiok-kiong keng3-pai3 Hit-ui7 chhong3-cho7 thiN, te7, hai2, i2-kip8 chui2-goan5 e5 Siong7-chu2!몯
	8) Te7-ji7 e5 thian-sai3 soa3 loh8-khi3 kong2: 몮Chiong i im5-loan7 kiong5-liat8 e5 chiu2 hou7 ban7-bin5 lim e5 toa7 Pa-pi2-lun5 ham7-loh8 lou3! Ham7-loh8 lou3!몯
	9) Te7-saN e5 thian-sai3 iu7-koh toa7 siaN chiap loh8-khi3 kong2: 몮Bo5-lun7 sim2-mih-lang5 na7 keng3-pai3 hit chiah beng2-siu3 kap i e5 ngou2-siong7, chiap-siu7 hit e5 ki3-ho7 toa3 hiah8-thau5 kap chhiu2-nih,  10) hit e5 lang5 e7 lim tioh8 Siong7-chu2 toa7 hun3-nou7 e5 chiu2, chiu7-si7 to3 loh8-khi3 Siong7-chu2 e5 hun3-nou7 e5 chiu2-poe-lai7 e5 sun5-chiu2! Cho3 chit khoan2 tai7-chi3 e5 lang5, long2 e7 chai7 seng3 thian-sai3 kap Ko-iuN5 e5 bin7-cheng5, toa3 hoe2-tiong kap liu5-ng5-tiong siu7 khou2-chhou2.  11) In siu7 khou2-chhou2 e5 hoe2-ian e7 eng2-oan2 tit8-tit8 chheng3 khit-khi3. Hiah-e5 keng3-pai3 beng2-siu3 kap beng2-siu3 e5 ngou2-siong7 e5 lang5, chiap-siu7 beng2-siu3 e5 mia5-ji7 e5 ki3-ho7 e5 lang5, me5-jit8 be7-tang3 tit-tioh8 an-leng5.
	12) In-ui7 an2-ne, chun-siu2 Siong7-chu2 e5 kai3-beng7, tui3 Ia5-sou tiong-sit8 hiah-e5 Siong7-chu2 e5 chu2-bin5, it-teng7 tioh8 kian-jim2.
	13) Goa2 iu7-koh thiaN-kiN3 tui3 thiN-teng2 u7 chit8 e5 siaN kong2: 몮Chit ku3 sia2 khi2-lai5: Tui3 chim2-ma2 khi2, hong7-su7 Chu2 lai5 si2 e5 lang5 sit8-chai7 u7 hok-khi3!몯 Seng3 Leng5 in3 kong2: 몮Khak-sit8 si7 an2-ne.몯 몮In lo5-khou2 liau2-au7 e7 hiong2-siu7 an-sek; in-ui7 in su7-hong7 e5 seng5-ko2 ia7 e7 toe3 in khi3.몯

Te7-siong7 e5 siu-seng5:
	14) Goa2 iu7-koh khoaN3-kiN3 chit8 phiN3 peh8-hun5, hun5-teng2 u7 che7 chit8 ui7 na2 chhin-chhiuN7 Jin5-chu2, thau5-khak ti3 kim e5 eng5-koan, chhiu2-nih giah8 chit8 ki lai7 e5 liam5-to.  15) Iu7-koh leng7-goa7 chit8 e5 thian-sai3 tui3 seng3-tian7 chhut-lai5, tui3 che7 ti7 hun5-teng2 Hit-ui7 toa7 siaN hoah kong2: 몮Iong7 Li2 e5 liam5-to siu-koah, in-ui7 siu-seng5 e5 si5-ki5 i2-keng kau3 a3; te7-siong7 e5 long5-chok-but8 long2 kau3 sek(NNsek8) a3!몯  16) Che7 ti7 hun5-teng2 Hit-ui7 chiu7 chhun liam5-to loh8-khi3 te7-siong7 koah, te7-siong7 e5 long5-chok-but8 chiu7 hou7 I koah khi2-lai5.
	17) Jian5-au7 goa2 khoaN3-kiN3 leng7-goa7 chit8 e5 thian-sai3 tui3 thiN-teng2 e5 seng3-tian7 chhut-lai5, i ia7 giah8 chit8 ki lai7 e5 liam5-to.
	18) Iu7-koh leng7-goa7 chit8 e5 teh chiang2-koan2 hoe2 e5 thian-sai3 tui3 che3-toaN5 lai5. I toa7 siaN tui3 hit e5 giah8 lai7 e5 liam5-to e5 thian-sai3 kong2: 몮Iong7 li2 hit ki lai7 e5 liam5-to koah te7-siong7 phu5-to5-hng5 e5 phu5-to5, in-ui7 phu5-to5 sek(NNsek8) a3!몯  19) Hit e5 thian-sai3 chiu7 chhun liam5-to loh8-khi3 te7-siong7 koah, tui3 phu5-to5-oe koah phu5-to5 khi2-lai5, chiong phu5-to5 hiat loh8-khi3 Siong7-chu2 toa7 hun2(NNhun3)-nou7 e5 chiu2-khut-lai7.  20) Phu5-to5 chai7 siaN5-chhi7-goa7 e5 chiu2-khut-lai7 hou7 lang5 eng7 kha tah8, tui3 chiu2-khut-lai7, hoeh chhin-chhiuN7 toa7-chui2 lau5 chhut-lai5, chha-put-to u7 nng7 pah eng-li2 tng5, u7 gou7 chhioh chhim.

Te7 15 ChiuN

Toa3 choe3-au7 e5 chai-ho7 lai5 e5 thian-sai3:
	1) Jian5-au7 goa2 khoaN3-kiN3 ti7 thiN-teng2 leng7-goa7 u7 chit8 e5 toa7 koh hi-ki5 e5 chian5-tiau7: chiu7-si7 u7 chhit e5 thian-sai3 toa3 chhit hang7 chai-ho7. Chiah-e5 si7 choe3-au7 e5 chai-ho7, in-ui7  si7 Siong7-chu2 toa7 hun2(NNhun3)-nou7 kau3 kek8-tiam2 a3.
	2) Goa2 iu7-koh khoaN3-kiN3 chit8 e5 na2 chhin-chhiuN7 po-le5 e5 hai2, kap hoe2 chham-chham cho3 chit8-e7; ia7 u7 khoaN3-kiN3 hiah-e5 cheng-hok8 beng2-siu3, kap beng2-siu3 e5 ngou2-siong7, i2-kip8 eng7 sou3-ji7 lai5 cho3 mia5 hit e5. In khia7 ti7 po-le5-hai2-piN, chhiu2-nih giah8 Siong7-chu2 siuN2-su3 in e5 khia7-khim5.  3) In teh chhiuN3 Siong7-chu2 e5 pok8-jin5 Mou5-se e5 koa kap Ko-iuN5 e5 koa:
몮Chu2, Choan5-leng5 e5 Siong7-chu2, Li2 e5 chok-ui5 loa7-nih ui2-tai7, loa7-nih ki5-biau7! Ban7-bin5 e5 kun-ong5, Li2 e5 to7-lou7 loa7-nih kong-cheng3, loa7-nih chin-sit8!  4) Chu2 a3, sim2-mih-lang5 kaN2 m7 keng3-ui3 Li2? Sim2-mih-lang5 kaN2 m7-kheng2 eng5-iau7 Li2 e5 mia5? In-ui7 chi2-u7 Li2 si7 seng3 e5. Ban7-bin5 e7 lai5 Li2 e5 bin7-cheng5 keng3-pai3, In-ui7 cheng3-lang5 u7 khoaN3-kiN3 Li2 kong-gi7 e5 chok-ui5.몯
	5) Jian5-au7 goa2 khoaN3-kiN3 thiN-teng2 e5 seng3-tian7 phah-khui-khui, ti7 hit lai7-bin7 u7 Siong7-chu2 lim5-chai7 e5 tiuN3-bou7.  6) Toa3chhit hang7 choe3-au7 e5 chai-ho7 hit chhit e5 thian-sai3 tui3 seng3-tian7 chhut-lai5; in chheng7 chheng-khi3 koh kng-iaN3-iaN3 e5 se3-moa5-saN, heng-kham2 ha5 chit8 tiau5 kim-toa3.  7) Si3 chiah oah8-mih8 e5 chit8 chiah, chiu7 chiong chhiong-moa2 ban7-se3 ban7-tai7 eng2-seng e5 Siong7-chu2 e5 toa7 hun2-nou7 hit chhit te3 kim-oaN2, phang5 hou7 hit chhit e5 thian-sai3.  8) Tui3 Siong7-chu2 e5 eng5-iau7 kap tai7-leng5 hoat chhut-lai5 e5 ian, chhiong-moa2 seng3-tian7, sou2-i2 bo5 lang5 e7-tang3 jip8-khi3 seng3-tian7-lai7, it-tit8 kau3 hit chhit e5 thian-sai3 toa3 lai5 hit chhit hang7 chai-ho7 kiat-sok ui5-chi2.

Te7 16 ChiuN

Siong7-chu2 toa7 hun2-nou7 e5 oaN2:
	1) Goa2 iu7-koh thiaN-kiN3 tui3 seng3-tian7-lai7 u7 chit8 e5 chin toa7 e5 siaN tui3 hit chhit e5 thian-sai3 kong2: 몮Khi3 chiong hit chhit oaN2 Siong7-chu2 e5 toa7 hun2-nou7 to3 loh8-khi3 te7-siong7!몯
	2) Te7-it e5 thian-sai3 chiu7 khi3 chiong i hit oaN2 to3 loh8-khi3 te7-siong7. Hiah-e5 u7 beng2-siu3 e5 ki3-ho7 e5, kap hiah-e5 u7 pai3 beng2-siu3 e5 ngou2-siong7 e5 lang5, seng-khu chiu7 noa7 kah chin li7-hai7 koh chin thiaN3.
	3) Te7-ji7 e5 thian-sai3 chiu7 chiong i hit oaN2 to3 loh8-khi3 hai2-nih. Hai2-chui2 chiu7 pian3 cho3 chhin-chhiuN7 si2-lang5 e5 hoeh, hai2-nih e5 oah8-mih8 long2 si2-si2-khi3.
	4) Te7-saN e5 thian-sai3 chiu7 chiong i hit oaN2 to3 loh8-khi3 it-chhe3 e5 ho5-liu5 kap chui2-goan5, chui2 chiu7 pian3-cho3 hoeh.  5) Goa2 thiaN-kiN3 chiang2-koan2 chui2 e5 thian-sai3 kong2: 몮Hian7-chai7 teh chun5-chai7, koe3-khi3 ia7 u7 chun5-chai7 e5 Seng3-chia2 a3, Li2 an2-ne sim2-phoaN3 chin kong-cheng3!  6) In hou7 Siong7-chu2 chu2-bin5 kap tai7-gian5-jin5 lau5-hoeh, sou2-i2 Li2 hou7 in lim hoeh. Che si7 in eng3-siu7 e5!몯  7) Goa2 iu7-koh thiaN-kiN3 tui3 che3-toaN5 u7 chit8 e5 siaN kong2, 몮Chu2, Choan5-leng5 e5 Siong7-chu2 a3! Li2 e5 sim2-phoaN3 sit8-chai7 chin-sit8 koh kong-cheng3!몯
	8) Te7-si3 e5 thian-sai3 chiu7 chiong i hit oaN2 to3 loh8-khi3 jit8-thau5, hou7 jit8-thau5 iong7 hoe2 sio lang5.  9) Lang5 hou7 iam7-jiat8 sio-tioh8, chiu7 iong7 siat-tok8 e5 oe7 me7 u7 koan5 thang chiang2-koan2 chiah-e5 chai-ho7 e5 Siong7-chu2 e5 mia5; tan7-si7 in m7-kheng2 (NNhoe2)-kai2 lai5 kui eng5-iau7 hou7 Siong7-chu2.
	10) Te7-gou7 e5 thian-sai3 chiu7 chiong i hit oaN2 to3 loh8-khi3 beng2-siu3 e5 po2-cho7. Ou-am3 chiu7 loh8-lai5 ta3 beng2-siu3 e5 ong5-kok, lang5 chiu7 kan-khou2 kah ka7 chhui3-chih8,  11) iu7-koh in-ui7 in kan-khou2 kap seng-khu noa7, chiu7 eng7 siat-tok8 e5 oe7 me7 thiN-teng2 e5 Siong7-chu2. Tan7-si7 bo5 (NNhoe2)-kai2 in e5 phaiN2 heng5-ui5.
	12) Te7-lak8 e5 thian-sai3 chiu7 chiong i hit oaN2 to3 loh8-khi3 Iu3-hoat-la-ti2  toa7-ho5. Hit tiau5 ho5 chiu7 ta-khi3, ui7-tioh8 hiah-e5 tui3 tang-peng5 lai5 e5 kun-ong5 chun2-pi7 chit8 tiau5 lou7.  13) Goa2 iu7--koh khoaN3-kiN3 saN e5 bo5 chheng-khi3 e5 sia5-sin5, khoaN3-kiN3 na2 chhin-chhiuN7 saN chiah chui2-ke, tui3 hit boe2 leng5 e5 chhui3, tui3 hit chiah beng2-siu3 e5 chhui3, tui3 hit e5 ke2 tai7-gian5-jin5 e5 chhui3 chhut-lai5.  14) In si7 mou5-kui2 e5 sia5-sin5, e7 hian2 sin5-chek. Chit saN e5 sia5-sin5 chhut-khi3 choan5 se3-kai3 e5 kun-ong5 hia, tiau3-chip8 in chai7 Choan5-leng5 Siong7-chu2 e5 ui2-tai7 e5 jit8-chi2 lai5 chian3-cheng.
	15) 몮Lin2 tioh8 chu3-i3 thiaN! Goa2 boeh chhin-chhiuN7 chhat8-a2 an2-ne lai5. ChheN2-chheN2 bo5 khun3, saN-khou3 chheng7 pian7-pian7 e5 lang5 sit8-chai7 u7 hok-khi3. In-ui7 i m7-bian2 chhiah-sin lou7-the2 kiaN5-lai5-kiaN5-khi3, lai5 toa3 cheng3-lang5 e5 bin7-cheng5 siu7 thi2-jiok8.몯
	16) Hit saN e5 sia5-sin5 chiu7 chiong hiah-e5 kun-ong5 tiau3-chip8 toa3 chit8-e5 sou2-chai7. Chit e5 sou2-chai7 Hi-pek-lai5-oe7 kio3-cho3 A-ma2-gek8-tun3.
	17) Te7-chhit e5 thian-sai3 chiu7 chiong i hit oaN2 to3 toa3 khong-tiong. U7 chit8 e5 chin toa7 e5 siaN tui3 seng3-tian7-lai7 e5 po2-cho7 chhut-lai5 kong2: 몮Oan5-pit a3!몯  18) Sui5-si5 u7 sih-na3, tan5-lui5 e5 siaN-im, kap toa7 te7-tang7. Chu7 chhong3-cho7 jin5-lui7 i2-lai5 iau2 m7-bat u7 chiah-nih8 toa7, chiah-nih8 li7-hai7 e5 te7-tang7.  19) Hit e5 toa7 siaN5-chhi7 lih8-cho3 saN pou7-hun7, tak8 kok e5 siaN5-chhi7 long2 pi7 hui2-hoai7 khi3. Siong7-chu2 e7-ki3-tit toa7 Pa-pi2-lun5 e5 tai7-chi3, hou7 chit e5 siaN5-chhi7 lai5 lim I e5 poe e5 chiu2 --- chiu7-si7 I toa7 siu7-khi3 toa7 hun2-nou7 e5 chiu2.  20) It-chhe3 e5 tou2-su7 long2 siau-sit khi3.  21) Toa7 liap8 phauh8, tak8 liap8 u7 chhit-peh-chap8 kin tang7, tui3 thiN-teng2 lak loh8-lai5 kong3 lang5. In-ui7 Siong7-chu2 kang3-phauh8 e5 chai-ho7, lang5 chiu7 eng7 siat-tok8 e5 oe7 me7 I, in-ui7 he si7 chin giam5-tiong7 e5 chai-ho7.

Te7 17 ChiuN

Toa7 chhiong-ki:
	1) Phang5 chhit te3 oaN2 hit chhit e5 thian-sai3 e5 chit8 e5 lai5 ka7 goa2 kong2: 몮Lai5, goa2 boeh po3 li2 khoaN3 hit e5 toa7 chhiong-ki, chiu7-si7 kian3-siat kin7 ti7 chin-che7 tiau5 ho5 hit e5 toa7 siaN5-chhi7, e7 siu7-tioh8 sim2-mih khoan2 e5 heng5-hoat8.  2) Te7-siong7 e5 kun-ong5 kap hit e5 toa7 chhiong-ki hoan7 kan-im5, se3-kai3 e5 lang5 lim i im5-loan7 e5 chiu2, lim kah chiu2-chui3.몯
	3) Goa2 siu7 Seng3 Leng5 e5 kam2-tong7, thian-sai3 toa3 goa2 khi3 khong3-ia2. ti7 hia goa2 khoaN3-kiN3 chit8 e5 hu7-jin5-lang5 khia5 chit8 chiah chu-ang5-sek e5 beng2-siu3, hit chiah kui seng-khu siat-tok8 e5 mia5 moa2-moa2-si7; u7 chhit liap8 thau5-khak, chap8 ki kak.  4) Hit e5 hu7-jin5-lang5 chheng7 chi2-sek kap chu-ang5-sek e5 saN, kui seng-khu chng kah long2 si7 kim-khi3, po2-chioh8, kap chin-chu. I e5 chhiu2-nih phang5 chit8 te3 kim-poe, chhiong-moa2 im5-loan7 e5 iam3-ouN3 kap lah-sap e5 heng5-ui5.  5) I e5 thau5-hiah8 u7 sia2 chit8 e5 mia5, u7 pi3-bit8 e5 i3-gi7: chiu7-si7 몮Toa7 Pa-pi2-lun5, it-chhe3 chhiong-ki kap se3-kai3 e5 tui7-loh8-chia2 e5 lau7-bo2.몯  6) goa2 khoaN3-kiN3 hit e5 hu7-jin5-lang5 lim Siong7-chu2 chu2-bin5 e5 hoeh, kap hiah-e5 ui7 Ia5-sou sun5-kau3 e5 lang5 e5 hoeh, lim kah chui3.
	Goa2 chit8-e7 khoaN3-kiN3 i, chiu7 toa7 tioh8-kiaN.  7) Hit e5 thian-sai3 mng7 goa2 kong2: 몮Li2 an3-choaN2 teh tioh8-kiaN? Goa2 boeh ka7 li2 kong2 hit e5 hu7-jin5-lang5 kap i teh khia5 hit chiah u7 chhit liap8 thau5, chap8 ki kak hit chiah beng2-siu3 e5 pi3-bit8 e5 i3-gi7.  8) Li2 sou2 khoaN3-kiN3 hit chiah beng2-siu3 khah-cha2 u7 teh oah8, tan7-si7 hian7-chai7 bo5 teh oah8; hit chiah teh-boeh tui3 bo5-te2-chhim-kheN khi2-lai5, khi3 siu7 choe3-au7 e5 hui2-biat8. Toa3 ti7 te7-siong7 e5 lang5, chhong3-cho7 u2-tiu7 i2-cheng5, in e5 mia5 na7 bo5 ki3-chai3 ti7 eng2-seng e5 mia5-chheh, chit8-e7 khoaN3-tioh8 hit chiah beng2-siu3 e7 toa7 tioh8-kiaN. In-ui7 hit chiah khah-cha2 u7 teh oah8, tan7-si7 hian7-chai7 bo5 teh oah8, chiong-lai5 e7 koh-chai3 chhut-hian7.몯
	9) 몮Tui3 chit tiam2 u7 su-iau3 ti3-sek kap li2-kai2-lek8. Hit chhit liap8 thau5-khak chiu7-si7 hit e5 hu7-jin5-lang5 teh che7 e5 chhit e5 soaN. Hiah-e5 soaN ia7-si7 teh chi2 chhit e5 kun-ong5:  10) in e5 tiong-kan gou7 e5 i2-keng si2-khi3 a3, chit8 e5 iau2 teh thong2-ti7, iau2 chit8 e5 iau2-boe7 lai5; i lai5 e5 si5 chu3-tiaN7 theng5-liu5 chit8-si5-a2 nia7-nia7.  11) Khah-cha2 u7 teh oah8, tan7-si7 hian7-chai7 bo5 teh oah8 hit chiah beng2-siu3 si7 te7-peh e5 kun-ong5, ia7-si7 hit chhit e5 kun-ong5 e5 chit8 e5, i ia7 tioh8 khi3 siu7 hui2-biat8.몯
	12) 몮Li2 khoaN3-kiN3 hit chap8 ki kak si7 iau2-boe7 khai-si2 thong2-ti7 e5 chap8 e5 kun-ong5, tan7-si7 in e7 tit-tioh8 koan5-peng3 cho3 kun-ong5 lai5 kap hit chiah beng2-siu3 cho3-hoe2 thong2-ti7 chit8 tiam2-cheng ku2.  13) Chit chap8 e5 long2 u7 kang7-khoan2 e5 bok8-tek, chiu7-si7 chiong in e5 leng5-lek8 kap koan5-peng3 kau hou7 hit chiah beng2-siu3.  14) In e7 kap Ko-iuN5 chian3-cheng; tan7-si7 Ko-iuN5 kap I sou2 tiau3 e5, sou2 keng2-soan2 e5, i2-kip8 I tiong-sit8 e5 bun5-tou5 e7 chian3-seng3 hit chap8 e5, in-ui7 I si7 ban7-chu2 chi Chu2, ban7-ong5 chi Ong5.몯
	15) Hit e5 thian-sai3 iu7-koh tui3 goa2 kong2 몮Li2 sou2 khoaN3-kiN3 e5 chui2, chiu7-si7 hit e5 chhiong-ki che7 ti7 teng2-bin7 hiah-e5 chui2, si7 kok-chiong2 jin5-bin5, kok-chiong2 kun5-chiong3, kok-chiong2 kok-bin5, kok te7-hng e5 lang5.(te7-hng --- goan5-bun5 si7 gian5-gi2)  16) Li2 khoaN3-kiN3 hit chap8 ki kak kap hit chiah beng2-siu3 e7 oan3-hin7 hit e5 chhiong-ki; in e7 chiong i e5 mih8 tak8 hang7 pak liau2-liau2, pang3 hou7 i chhiah-sin lou7-the2; in e7 chiah8 i e5 bah, eng7 hoe2 ka7 i sio.  17) In-ui7 Siong7-chu2 hou7 in sim-lai7 u7 chit8 e5 i3-liam7 lai5 sit8-heng5 I e5 bok8-tek, chhai2-chhu2 tong5-it heng5-tong7, chiong in thong2-ti7 e5 koan5-leng5 kau hou7 hit chiah beng2-siu3 lai5 thong2-ti7, thong2-ti7 kau3 Siong7-chu2 sou2 kong2 e5 oe7 eng3-giam7.몯
	18) 몮Li2 sou2 khoaN3-kiN3 hit e5 hu7-jin5-lang5 chiu7-si7 thong2-ti7 te7-siong7 ban7-ong5 hit e5 toa7 siaN5-chhi7.몯

Te7 18 ChiuN

Pa-pi2-lun5 e5 ham7-loh8:
	1) Jian5-au7 goa2 khoaN3-kiN3 leng7-goa7 chit8 e5 thian-sai3 tui3 thiN-teng2 loh8-lai5. I u7 toa7 koan5-peng3, i e5 eng5-iau7 ka7 choan5 te7 chio3-kng.  2) I toa7 siaN hoah kong2: 몮I ham7-loh8 lou3! Toa7 Pa-pi2-lun5 ham7-loh8 lou3! TaN i chiaN5-cho3 mou5-kui2 ki-chu7 e5 sou2-chai7, hou7 it-chhe3 bo5 chheng-khi3 e5 sia5-sin5 cho3 siu7, kok chiong2 u3-oe3 iam3-ouN3 e5 poe-chiau2 toa3 ti7 i e5 lai7-bin7.  3) In-ui7 i chiong i e5 chiu2, chiu7-si7 chiong im5-loan7 kiong5-liat8 e5 chiu2 hou7 ban7-bin5 lim. Te7-siong7 e5 chiong3 kun-ong5 kap i thong-kan. Choan5 se3-kai3 e5 seng-li2-lang5 kho3 i be7-tang3 khong3-che3 e5 im5-iok8 lai5 hoat-chai5.몯
4) Goa2 iu7-koh thiaN-kiN3 tui3 thiN-teng2 leng7-goa7 u7 chit8 e5 siaN kong2: 몮Goa2 e5 peh-seN3 a3, chhut-lai5 ! Tui3 i hia chhut-lai5! Lin2 chiah be7 kap i cho3-hoe2 hoan7-choe7, Lin2 chiah be7 kap i cho3-hoe2 siu7 chai-ho7!  5) In-ui7 i choe7-ok koan(NNkoan3)-thian, Siong7-chu2 long2 e7-ki3-tit i put-hoat e5 heng5-ui5.  6) I an3-choaN2 khoan2-thai7 lin2, lin2 ia7 tioh8 chiau3 an2-ne khoan2-thai7 i, Tioh8 an3-chiau3 i sou2 cho3 e5, ka-poe7 ka7 i po3-eng3. I pi7-pan7 sim2-mih chiu2 hou7 lin2, Lin2 tioh8 thin5 ka-poe7 kiong5 e5 chiu2 toa3 i e5 chiu2-poe.  7) An3-chiau3 i e5 chu7-khoa kap im5-iok8, Lin2 tioh8 hou7 i hiah che7 khou2-chhou2 kap pi-siong. In-ui7 i tiaN7-tiaN7 chu7-gian5 chu7-gi2 kong2: 몬Goa2 cho3 li2-ong5 che7 ong5-ui7! Goa2 m7-si7 koaN2-hu7, Goa2 choat8-tui3 be7 pi-siong!몭  8) In-ui7 an2-ne, i e5 chai-ho7 chit8 jit8 e5 tiong-kan long2 e7 ka7 i taN2-kek: Chiu7-si7 un-ek8, pi-siong, kap ki-hng; I e7 hou7 hoe2 sio. In-ui7 ka7 i sim2-phoaN3 e5 Chu2 Siong7-chu2 u7 toa7 koan5-leng5.몯
	9) Kap i thong-kan, hun-hiong2 i e5 im5-iok8 e5 te7-siong7 kun-ong5, khoaN3-tioh8 hit e5 siaN5-chhi7 toh8-hoe2 e5 ian, e7 ui7 i thi5-khau3 lau5 bak8-sai2.  10) In in-ui7 kiaN Pa-pi2-lun5 sou2 siu7 e5 khou2-chhou2멙khia7 hng7-hng7 kong2멚몮Chin chheN-chham2! Chin kho2-phaN3! Chit e5 ui2-tai7 kian-kou3 e5 siaN5-chhi7 Pa-pi2-lun5! Chi2-u7 chit8 tiam2-cheng e5 tiong-kan li2 chiu7 siu7 heng5-hoat8!몯
	11) Te7-siong7 e5 seng-li2-lang5 ia7 ui7 i thi5-khau3 pi-siong, in-ui7 bo5 lang5 e7 koh ka7 in be2 mih8-kiaN7;  12) bo5 lang5 be2 in e5 kim, gin5, po2-chioh8, chin-chu; se3-moa5 che3-phin2, chi2-sek e5 pou3-liau7, tiu5-a2-pou3, chu-ang5-sek pou3-liau7; kok-chiong2 hi-han2 e5 bok8-liau7, chhiuN7-ge5, tin-kui3 bok8-liau7, tang5, thih, tai7-li2-chioh8 e5 kok-chiong2 che3-phin2;  13) jiok8-kui3, phang-liau7, hiuN, but8-ioh8, ju2-hiuN; phu5-to5-chiu2, iu5, mi7-hun2, beh8-a2, gu5, iuN5,be2, be2-chhia, lou5-le7, sim7-chi3 lang5 e5 seN3-mia7.  14) Seng-li2-lang5 tui3 i kong2: 몮Li2 sou2 tham-loan5 e5 it-chhe3 ho2-mih8 long2 siau-sit khi3, li2 it-chhe3 e5 chai5-hu3, chhia-hoa e5 mih8 long2 bo5-khi3 a3. Hiah-e5 mih8 li2 choat8-tui3 be7-tang3 koh khoaN3-kiN3!몯  15) Toa3 hit e5 siaN5-chhi7 cho3 seng-li2 hoat-chai5 e5 lang5, e7 khia7 toa3 hng7-hng7 e5 sou2-chai7, in-ui7 in kiaN chit e5 siaN5-chhi7 sou2 siu7 e5 khou2-chhou2. In e7 thi5-khau3 pi-siong,  16) kong2: 몮Hit e5 toa7 siaN5-chhi7 sit8-chai7 chin chheN-chham2, sit8-chai7 chin kho2-phaN3! I goan5-lai5 chheng7 se3-moa5 chi2-sek kap chu-ang5-sek e5 saN, kui seng-khu chng kah long2 si7 kim-khi3, po2-chioh8, chin-chu!  17) Chit8 sio2-si5 e5 tiong-kan i soah song3-sit it-chhe3 chiah e5 chai5-hu3!몯
	Sou2-u7 e5 chun5-tiuN2 kap chun5-kheh, chui2-siu2 kap ki5-tha sou2-u7 ti7 hai2-nih teh tho2-than3 e5 lang5, khia7 toa3 hng7-hng7 e5 sou2-chai7,  18) chit8-e7 khoaN3-kiN3 hit e5 siaN5-chhi7 teh toh8-hoe2 e5 ian, chiu7 toa7 siaN hoah kong2: 몮Kau3 taN m7-bat u7 chit8 e5 siaN5-chhi7 chhin-chhiuN7 chit e5 toa7 siaN5-chhi7!몯  19) In ia7 thou5-soa-hun2 toa3 thau5-khak-teng2, thi5-khau3, pi-siong kong2: 몮Na2 e7 hiah-nih8 chheN-chham2! Hit e5 toa7 siaN5-chhi7 na2 e7 hiah-nih8 chheN-chham2! U7 chun5 thang sai2 e5 lang5, long2 si7 kho3 chit e5 siaN5-chhi7 lai5 hoat-chai5 e5! Chit8 sio2-si5 e5 tiong-kan, chit e5 siaN5-chhi7 soah song3-sit it-chhe3!몯
	20) In-ui7 chit e5 siaN5-chhi7 biat8-bong5, thiN a3, li2 tioh8 toa7 hoaN-hi2! Siong7-chu2 e5 chu2-bin5, chiong3 su3-tou5, chiong3 tai7-gian5-jin5 a3, lin2 tioh8 toa7 hoaN_hi2! In-ui7 i tui3 lin2 sou2 cho3 e5, Siong7-chu2 i2-keng ka7 i chhu2-hoat8 a7!
	21) Jian5-au7 u7 chit8 e5 chin u7 lat8 e5 thian-sai3, moh chit8 liap8 chhin-chhiuN7 toa7 chioh8-lun2 hiah toa7 liap8 e5 chioh8-thau5 khi2-lai5, hiat loh8-khi3 hai2-tiong kong2: 몮Toa7 siaN5-chhi7 Pa-pi2-lun5 e7 chhin-chhiuN7 an2-ne hou7 lang5 chhut-lat8 hiat loh8-khi3, choat8-tui3 be7-tang3 koh khoaN3-tioh8.  22) ToaN5 khia7-khim5-e5 kap im-gak8-ka e5 im-gak8, phin2-a2 kap la-pa e5 ian2-chau3-chia2 e5 im-gak8, chai7 lin2 tiong-kan choat8-tui3 be7-tang3 koh-chai3 thiaN_tioh8. Kok-chiong2 kang-ge7 e5 sai-hu7, chai7 lin2 tiong-kan choat8-tui3 be7-tang3 koh khoaN3-tioh8; chioh8-lun2 e5 siaN-im ia7 it-teng7 be7-tang3 koh thiaN-tioh8.  23) Chai7 lin2 tiong-kan choat8-tui3 be7-tang3 koh khoaN3-kiN3 teng-hoe2 e5 kng; chai7 lin2 tiong-kan it-teng7 be7-tang3 koh thiaN-kiN3 sin-long5 sin-niu5 e5 siaN. Lin2 e5 seng-li2-lang5 koe3-khi3 si7 choan5 se3-kai3 choe3 u7 se3-lek8 e5, tak8 kok e5 lang5 long2 hou7 lin2 e5 sia5-sut8 khi-phian3 khi3!몯
	24) In-ui7 chiong3 tai7-gian5-jin5 kap Siong7-chu2 chu2-bin5 e5 hoeh, i2-kip8 chai7 te7-siong7 pi7 sat-hai7 it-chhe3 e5 lang5 e5 hoeh, chai7 chit e5 siaN5-chhi7 pi7 hoat-hian7, Pa-pi2-lun5 chiah pi7 chhu2-hoat8.

Te7 19 ChiuN

	1) Jian5-au7 goa2 thiaN_kiN3 ti7 thiN-teng2 chhin-chhiuN7 u7 chit8 toa7-tin7 lang5 toa7 siaN teh kong2: 몮Chan3-bi2 Siong7-chu2! Chin2-kiu3, eng5-iau7, kap koan5-leng5 siok8 ti7 lan2 e5 Siong7-chu2!  2) I e5 sim2-phoaN3 si7 chin-sit8, kong-cheng3 e5! In-ui7 eng7 im5-loan7 lai5 hou7 se3-kai3 hu2-pai7 hit e5 toa7 chhiong-ki, Siong7-chu2 i2-keng ka7 i teng7-choe7 a7. In-ui7 i sat-hai7 Siong7-chu2 hiah-e5 pok8-jin5, Siong7-chu2 i2-keng the3 in sin-oan a.몯  3) In iu7-koh hoah kong2: 몮Chan3-bi2 Siong7-chu2! Hit e5 toa7 siaN5-chhi7 hoe2-sio e5 ian tit8-tit8 chheng3, chheng3 kau3 ban7-se3 ban7-tai7!몯  4) Hit ji7-chap8-si3 e5 tiuN2-lo2 kap hit si3 chiah oah8-mih8 phak loh8-khi3 keng3-pai3 che7 ti7 po2-cho7 e5 siong7-chu2 kong2: 몮Amen! Chan3-bi2 Siong7-chu2!몯

Ko-iuN5 e5 hun-ian3:
	5) Hit e5 si5 tui3 po2-cho7 u7 siaN kong2: 몮Siong7-chu2 e5 chiong3 pok8-jin5, it-chhe3 keng3-ui3 I e5 lang5, bo5-lun7 toa7-se3, lin2 long2 tioh8 chan3-bi2 lan2 e5 Siong7-chu2!몯  6) Goa2 iu7-koh thiaN-kiN3 na2 chhin-chhiuN7 chit8 toa7-tin7 lang5 e5 siaN, chhin-chhiuN7 toa7 chui2-chhiang5 teh long7-long7-kio3 e5 siaN, chhin-chhiuN7 lui5-kong toa7 siaN tan5 e5 siaN, kong2: 몮Chan3-bi2 Siong7-chu2! In-ui7 Chu2, lan2 Choan5-leng5 e5 Siong7-chu2 i2-keng cho3 Ong5 a7!  7) Lan2 tioh8 hoaN_hi2, khoai3-lok8; lan2 lai5 chan3-bi2 I e5 ui2-tai7! In-ui7 Ko-iuN5 hun-le2 e5 si5 kau3 a3, I e5 sin-niu5 ia7 i2-keng pi7-pan7 ho2 a3.  8) Siong7-chu2 in2-chun2 i chheng7 peh8-siak-siak koh chheng-khi3 e5 se3-moa5-saN.몯 (se3-moa5 piau2-si7 Siong7-chu2 chu2-bin5 cheng3-gi7 e5 heng5-ui5.)
	9) Thian-sai3 tui3 goa2 kong2: 몮Sia2 khi2-lai5: Siu7 chiau-thai7 khi3 hu3 Ko-iuN5 e5 hun-ian3 e5 lang5 sit8-chai7 u7 hok-khi3.몯 Hit e5 thian-sai3 iu7-koh kong2, 몮Che si7 Siong7-chu2 chin-sit8 e5 oe7.몯  10) Goa2 phak loh8-khi3 i e5 kha-cheng5 keng3-pai3 i, tan7-si7 i tui3 goa2 kong2: 몮M7-thang an2-ne! Goa2 kap li2, i2-kip8 ui7 Ia5-sou cho3-cheng3 e5 hiaN-ti7 kang7-khoan2, put-ko3 si7 chit8 e5 lou5-pok8 ji5-i2. Li2 tioh8 keng3-pai3 Siong7-chu2!몯
	Hiah-e5 ui7 Ia5-sou cho3 kian3-cheng3 e5, kap tai7-gian5-jin5 kang7-khoan2, si7 siu7 Seng3 Leng5 kam2-tong7 e5.

Ban7-ong5 chi ong5:
	11) Goa2 khoaN3-kiN3 thiN khui-khui, ti7 hia u7 chit8 chiah peh8-be2. Khia5 hit chiah be2 e5 lang5 kio3-cho3 Tiong-sit8-e5, Chin-sit8-e5; i eng7 cheng3-gi7 lai5 sim2-phoaN3, lai5 kau-chian3.  12) I e5 bak8-chiu chhin-chhiuN7 hoe2-iam7. I e5 thau5-khak ti3 chin-che7 teng2 ong5-koan. I e5 sin-siong7 u7 sia2 chit8 e5 mia5, tan7-si7 i pun2-sin i2-goa7 bo5 lang5 chai-iaN2 he si7 sim2-mih.  13) I chheng7 hit nia2 tng5-phau3 bak kah long2 si7 hoeh. I e5 mia5 chheng-hou cho3 몮Siong7-chu2 e5 Chin-to7.몯  14) ThiN-teng2 e5 kun-tui7 toe3 ti7 i e5 au7-bin7, khia5 peh8-be2, chheng7 peh8 koh chheng-khi3 e5 se3-moa5-saN.  15) Tui3 i e5 chhui3 thou3 chit8 ki lai7-kiam3 chhut-lai5, i e7 eng7 hit ki kiam3 cheng-hok8 ban7-kok. I e7-eng7 thih-kun3 thong2-ti7 in, e7 tui3 Choan5-leng5 Siong7-chu2 toa7 siu7-khi3 toa7 hun2-nou7 e5 chiu2-khut tah8 phu5-to5-chiu2 chhut-lai5.  16) I e5 tng5-phau3 kap kha u7 sia2 chit8 e5 mia5: chiu7-si7 몮Ban7-ong5 chi Ong5, ban7-chu2 chi Chu2.몯
	17) Jian5-au7 goa2 khoaN3-kiN3 chit8 e5 thian-sai3 khia7 toa3 jit8-thau5-tiong.  I toa7 siaN hiong3 ti7 poaN3-khong-tiong teh poe it-chhe3 e5 chiau2-a2 kong2: 몮Lai5, chu7-chip8 lai5 chham-ka Siong7-chu2 e5 toa7 ian3-sek!  18) Lai5 chiah8 kun-ong5, chiong-kun, kap iong2-su7 e5 bah, be2 kap khia5-be2 e5 lang5 e5 bah, it-chhe3 e5 lang5 e5 bah, chiu7-si7 bo5-lun7 lou5-le7 a2-si7 chu7-iu5-jin5, bo5-lun7 toa7-se3 e5 bah!몯
	19) Goa2 iu7-koh khoaN3-kiN3 hit chiah beng2-siu3 kap te7-siong7 e5 kun-ong5, i2-kip8 in e5 kun-tui7, chip8-hap8 lai5 boeh kap hit e5 khia5-be2-e5 i2-kip8 i e5 kun-tui7 kau-chian3.  20) Hit chiah beng2-siu3 kap i2-cheng5 ti7 i e5 bin7-cheng5 hian2 sin5-chek e5 ke2 tai7-gian5-jin5, cho3-hoe2 hou7 lang5 liah8-khi3 kaN-lai7. (Chit e5 ke2 tai7-gian5-jin5 iong7 sin5-chek lai5 khi-phian3 hiah-e5 u7 beng2-siu3 e5 ki3-ho7 e5 lang5, kap hiah-e5 pai3 beng2-siu3 e5 ngou2-siong7 e5 lang5.) Hit chiah beng2-siu3 kap ke2 tai7-gian5-jin5, oah8-oah8 pi7 hiat loh8-khi3 liu5-ng5 teh toh8 e5 hoe2-tham5 lai7.  21) In e5 kun-tui7 hou7 hit ki tui3 khia5-be2-e5 e5 chhui3 thou3 chhut-lai5 e5 kiam3 thai5-si2; it-chhe3 e5 poe-chiau2 chiah8 in e5 bah chiah8 kah pa2.

Te7 20 ChiuN

Chit8 chheng ni5 e5 ong5-kok:
	1) Jian5-au7 goa2 khoaN3-kiN3 chit8 e5 thian-sai3 tui3 thiN-teng2 loh8-lai5, chhiu2-nih giah8 bo5-te2-chhim-kheN e5 so2-si5 kap chit8 tiau5 toa7 tiau5 lian7-a2.  2) I liah8 hit boe2 leng5, chiu7-si7 hit boe2 lau7-choa5 --- ia7 chiu7-si7 Mou5-kui2 a2-si7 kio3-cho3 Sat-tan3, ka7 i lian7 khi2-lai5 chit8 chheng ni5.  3) Thian-sai3 ka7 i hiat loh8-khi3 bo5-te2-chhim-kheN, chiong bo5-te2-chhim-kheN so2 khi2-lai5, koh hong khi2-lai5, hou7 i be7-tang3 koh-chai3 khi-phian3 ban7-bin5, it-tit8 kau3 hit chit8 chheng ni5 e5 ki5-han7 moa2. Jian5-au7 i it-teng7 e7 chiam7-si5 pi7 sek-hong3.
	4) Goa2 iu7-koh khoaN3-kiN3 hiah-e5 po2-cho7 kap hiah-e5 che7 ti7 po2-cho7 e5; in u7 nia2-siu7 sim2-phoaN3 e5 koan5-peng3. Goa2 ia7 u7 khoaN3-kiN3 hiah-e5 ui7 Ia5-sou cho3 kian3-cheng3, i2-kip8 thoan5 Siong7-chu2 e5 chin-to7, lai5 hou7 lang5 cham2-thau5 e5 lang5 e5 leng5-hun5. In m7-bat pai3 beng2-siu3 kap beng2-siu3 e5 ngou2-siong7, ia7 m7-bat chiap-siu7 beng2-siu3 e5 ki3-ho7 toa3 in e5 thau5-hiah8 a2-si7 chhiu2-nih. In koh-oah8 khi2-lai5 kap Ki-tok cho3-hoe2 cho3 ong5, thong2-ti7 chit8 chheng ni5.  5) Che si7 si2-lang5 thau5 chit8 pai2 e5 hok8-hoat8. (Ki5-tha e5 si2-lang5 it-tit8 kau3 hit chit8 chheng ni5 e5 ki5-han7 moa2, bo5 koh-oah8 khi2-lai5.)  6) Thau5 chit8 pai2 hok8-hoat8 u7 chai7-lai7 e5 lang5, sit8-chai7 u7 hok-khi3, koh si7 seng3-kiat e5. Te7-ji7 pai2 e5 si2-bong5 long2 be7-tang3 ka7 in khong3-che3; in e7 cho3 Siong7-chu2 i2-kip8 Ki-tok e5 che3-si, e7 kap Ki-tok cho3-hoe2 cho3 ong5 cho3 chit8 chheng ni5.

Sat-tan3 e5 pai7-chian3:
	7) Hit chit8 chheng ni5 keng-koe3 liau2-au7, Sat-tan3 e7 tui3 kaN-lai7 pi7 sek-hong3 chhut-lai5,  8) i e7 chhut-khi3 khi-phian3 hun-soaN3 ti7 choan5 se3-kai3 e5 ban7-bin5, chiu7-si7 Kok kap Ma2-kok. Sat-tan3 e7 tiau3-chip8 in oa2-lai5 kau-chian3, inchhin-chhiuN7 hai2-phiaN5 e5 soa hiah che7 lang5.  9) In te7-siong7 moa2-si3-ke3 khi3 pau-ui5 Siong7-chu2 chu2-bin5 e5 kun-iaN5 kap Siong7-chu2 sou2 thiaN3 e5 siaN5-chhi7. Tan7-si7 hoe2 tui3 thiN-teng2 loh8-lai5 ka7 in hui2-biat8 khi3.  10) Jian5-au7 ka7 in khi-phian3 e5 Mou5-kui2 pi7 hiat loh8-khi3 hoe2 kap liu5-ng5 e5 tham5-lai7, chiu7-si7 hit chiah beng2-siu3 kap ke2 tai7-gian5-jin5 i2-keng pi7 hiat loh8-khi3 hit e5 tham5-lai7; in e7 me5-jit8 siu7 khou2-heng5, it-tit8 kau3 ban7-se3 ban7-tai7.

Choe3-au7 e5 sim2-phoaN3:
	11) Goa2 iu7-koh khoaN3-kiN3 chit8 e5 peh8-sek e5 toa7 po2-cho7 kap Hit-ui7 che7 ti7 po2-cho7 e5. Te7 kap thiN tui3 I e5 bin7-cheng5 to5-chau2 khi3, chau2 kah bo5 khoaN3-kiN3 iaN2-jiah.  12) Goa2 khoaN3-kiN3 si2-khi3 e5 lang5, bo5-lun7 toa7-se3 long2 khia7 ti7 po2-cho7 cheng5. U7 kui2-na7-(NNkng3) ki3-liok8-chheh phah khui-khui, leng7-goa7 u7 chit8 (NNkng3) khui-khui, chiu7-si7 eng2-seng e5 mia5-chheh. Si2-khi3 e5 lang5 an3-chiau3 in seng-chian5 sou2 cho3 e5, an3-chiau3 ki3-liok8-chheh sou2 ki3-chai3 e5 siu7 sim2-phoaN3.  13) Hai2 chiong hai2-nih e5 si2-lang5 kau chhut-lai5. Si2-bong5 kap im-hu2 ia7 chiong in lai7-bin7 e5 si2-lang5 kau chhut-lai5. Hiah-e5 lang5 long2 an3-chiau3 in seng-chian5 sou2 cho3 e5 siu7 sim2-phoaN3.  14) Jian5-au7 si2-bong5 kap im-hu2 pi7 hiat loh8-khi3 hoe2-tham5-lai7. (Chit e5 hoe2-tham5 chiu7-si7 te7-ji7 pai2 e5 si2-bong5.)  15) Bo5-lun7 sim2-mih-lang5, in e5 mia5 na7 bo5 ki3-chai3 ti7 eng2-seng e5 mia5-chheh-lai7, long2 pi7 hiat loh8-khi3 hoe2-tham5-lai7.

Te7 21 ChiuN

Sin-thiN sin te7:
	1) Jian5-au7 goa2 khoaN3-kiN3 chit8 e5 sin e5 thiN kap chit8 e5 sin e5 te7. I2-cheng5 e5 thiN kap te7 bo5-khi3 a3, hai2 ia7 bo5-khi3 a3.  2) Goa2 chiu7 khoaN3-kiN3 Seng3-siaN5, chiu7-si7 sin e5 Ia5-lou7-sat-leng2 tui3 thiN-teng2 Siong7-chu2 hia kang3 loh8-lai5, chun2-pi7 pian7-pian7, chhin-chhiuN7 sin-niu5 taN2-pan7 ho2-ho2 teh theng3-hau7 i e5 tiong7-hu.  3) Goa2 thiaN-kiN3 chit8 e5 chin toa7 e5 siaN tui3 po2-cho7 lai5, kong2: 몮Li2 khoaN3, Siong7-chu2 ki-chu7 e5 sou2-chai7 lai5 ti7 lang5 e5 tiong-kan a. I e7 kap lang5 cho3-hoe2 toa3. In e7 cho3 I e5 chu2-bin5. Siong7-chu2 e7 chhin-sin kap in cho3-hoe2 toa3. I e7 cho3 in e5 Siong7-chu2.  4) I e7 chiong in bak8-chiu e5 bak8-sai2 long2 chhit kah ta. Be7 koh-chai3 u7 si2-bong5, pi-siong, thi5-khau3, a2-si7 thong3-khou2. Ku7 e5 tai7-chi3 i2-keng bo5-khi3 a3.몯
	5) Che7 ti7 po2-cho7 Hit-ui7 iu7-koh kong2, 몮TaN Goa2 chiong ban7-but8 oaN7 sin!몯 I ia7 tui3 goa2 kong2, 몮Sia2 khi2-lai5, in-ui7 chiah-e5 oe7 si7 chin-sit8 e5, e7 sin3-tit e5.몯  6) I kong2: 몮Oan5-pit a3! Goa2 si7 A-li7-hoat, ia7-si7 O-bi2-ka, si7 siong7 khi2-thau5 e5, ia7-si7 siong7 lou7-boe2 e5. (A-li7-hoat kap O-bi2-ka e5 i3-su3 si7 khi2-thau5 kap lou7-boe2) Bo5-lun7 sim2-mih-lang5 na7 chhui3-ta, Goa2 boeh hou7 in bian2-hui3 lim eng2-seng e5 chui2-choaN5 e5 chui2.  7) Tit-tioh8 seng3-li7 e5 lang5, Goa2 boeh siuN2-su3 i chiah-e5 in-su3: chiu7-si7 Goa2 boeh cho3 i e5 Siong7-chu2, boeh hou7 i cho3 Goa2 e5 kiaN2.  8) Tan7-si7 bo5-taN2-e5, m7-sin3-e5, tui7-loh8-e5, sat-jin5-e5, im5-loan7-e5, heng5 sia5-sut8-e5, pai3 ngou2-siong7-e5, i2-kip8 it-chhe3 kong2 peh8-chhat8-e5 --- in chu3-tiaN7 tioh8 khi3 e5 sou2-chai7, si7 hoe2 kap liu5-ng5 teh toh8 e5 tham5. Che chiu7-si7 te7-ji7 pai2 e5 si2-bong5.몯

Sin Ia5-lou7-sat-leng2:
	9) Phang5 chhit te3 oaN2, te2 chhit hang7 choe3-au7 e5 chai-ho7 hit chhit e5 thian-sai3 e5 chit8 e5, lai5 ka7 goa2 kong2, 몮Lai5, goa2 boeh po3 li2 khoaN3 hit e5 Sin-niu5, chiu7-si7 hit e5 Ko-iuN5 e5 thai3-thai3.몯  10) Goa2 siu7 Seng3 Leng5 e5 kam2-tong7, thian-sai3 chiu7 ka7 goa2 toa3 khi3 chit8 e5 chin koan5 e5 soaN-teng2. I po3 goa2 khoaN3 hit e5 Seng3-siaN5 Ia5-lou7-sat-leng2 tui3 thiN-teng2 Siong7-chu2 hia kang3 loh8-lai5,  11) Seng3-siaN5 u7 Siong7-chu2 e5 eng5-iau7 teh hoat-kng. Hit e5 kong-chhai2 chhin-chhiuN7 po2-chioh8, chhin-chhiuN7 phek-giok8, chheng kah chhin-chhiuN7 chui2-chiN.  12) Chit e5 siaN5 u7 chit8 e5 toa7 koh koan5 e5 siaN5-chhiuN5, siaN5-chhiuN5 u7 chap8-ji7 e5 siaN5-mng5, u7 chap8-ji7 e5 thian-sai3 teh kou3-mng5. Mui2 chit8 e5 siaN5-mng5 u7 sia2 I2-sek-liat8 bin5-chok8 chap8-ji7 chi-phai3-tiong chit8 phai3 e5 mia5-ji7.  13) Mui2 chit8 hong-hiong3 u7 saN e5 mng5: tang-peng5 saN e5, lam5-peng5 saN e5, pak-peng5 saN e5, sai-peng5 saN e5.  14) Hit e5 siaN5 e5 siaN5-chhiuN5 kian3-tiok ti7 chap8-ji7 te3 toa7-chioh8-teng2, toa7-chioh8 u7 sia2 Ko-iuN5 e5 chap8-ji7 e5 su3-tou5 e5 mia5-ji7.
	15) Ka7 goa2 kong2-oe7 hit e5 thian-sai3 giah8 chit8 ki kim-chhioh boeh niu5 hit e5 siaN5, siaN5 -mng5 i2-kip8 siaN5-chhiuN5.  16) Hit e5 siaN5 si7 cheng3-hong-heng5, tng5-tou7 kap khoah-tou7 kang7-khoan2. Hit e5 thian-sai3 iong7 i hit ki chhioh niu5 hit e5 siaN5: siaN5 u7 chit8 chheng gou7 pah eng-li2 tng5, khoah-tou7, koan5-tou kap tng5-tou7 kang7-khoan2.  17) Hit e5 thian-sai3 ia7 niu5 siaN5-chhiuN5, siaN5-chhiuN5 u7 nng7 pah lak8-chap8 chhioh koan5. I sou2 eng7 e5 si7 an3-chiau3 it-poaN e5 chhun3-chhioh.  18) SiaN5-chhiuN5 si7 eng7 phek-giok8 cho3 e5. SiaN5 si7 eng7 sun5-kim cho3 e5, chheng kah chhin-chhiuN7 po-le5.  19) SiaN5-chhiuN5 e5 ki-chioh8 eng7 kok-chiong2 po2-chioh8 chong-sek. Te7-it-te3 ki-chioh8 si7 phek-giok8, te7-ji7-te3 si7 na5-po2-chioh8, te7-saN-te3 si7 lek8-be2-lo2, te7-si3-te3 si7 lek8-po2-chioh8,   20) te7-gou7-te3 si7 ang5-be2-lo2, te7-lak8-te3 si7 ang5-po2-chioh8, te7-chhit-te3 si7 kan-na2-chioh8, te7-peh-te3 si7 chui2-chhong-gek8, te7-kau2-te3 si7 ng5-gek8, te7-chap8-te3 si7 hui2-chhui3-gek8, te7-chap8-it-te3 si7 chi2-be2-lo2, te7 chap8-ji7-te3 si7 chi2-sek chui2-chiN.  21) Chap8-ji7 e5 siaN5-mng5 si7 chap8ji7 liap8 chin-chu; mui2 chit8 e5 mng5 si7 chit8 liap8 chin-chu cho3 e5. SiaN5 e5 ke-lou7 si7 sun5-kim e5, chhin-chhiuN7 po-le5 hiah thau3-beng5.
	22) Ti7 hit e5 siaN5-lai7 goa2 bo5 khoaN3-kiN3 u7 seng3-tian7, in-ui7 seng3-tian7 chiu7-si7 Chu2 Choan5-leng5 Siong7-chu2 kap Ko-iuN5.  23) Hit e5 siaN5 bo5 su-iau3 thai3-iong5 kap goeh8 lai5 chio3, in-ui7 u7 Siong7-chu2 e5 eng5-iau7 teh chio3. Ko-iuN5 chiu7-si7 hit e5 siaN5 e5 teng.  24) Se3-kai3 e5 ban7-bin5 e7 oa2-kho3 i e5 kng lai5 kiaN5-lou7. Te7-siong7 e5 kun-ong5 e7 toa3 in e5 eng5-iau7 jip8-lai5 chit e5 siaN5.  25) SiaN5 e5 siaN5-mng5 e7 kui-jit8 phah-khui-khui; choat8-tui3 be7 koaiN khi2-lai5, in-ui7 ti7 hia long2 bo5 am3-si5.  26) Ban7-bin5 e7 toa3 in e5 eng5-hoa5 hu3-kui3 jip8-lai5 chit e5 siaN5.  27) Tan7-si7 it-chhe3 lah-sap e5 mih8-kiaN  i2-kip8 cho3 kho2-ouN3 e5 tai7-chi3, kong2 peh8-chhat8 e5 lang5, choat8-tui3 be7-tang3 chin3-jip8 chit-e5삟멖Chi2-u7 hiah-e5 mia5 u7 ki3-chai3 ti7 Ko-iuN5 e5 eng2-seng e5 mia5-chheh e5 lang5, chiah e7-tang3 chin3-jip8 chit e5 siaN5.

Te7 22 ChiuN

	1) Hit e5 thian-sai3 ia7 po3 goa2 khoaN3 eng2-seng e5 chui2 e5 ho5. Ho5-chui2 chhin-chhiuN7 chui2-chiN hiah-nih8 chheng, tui3 Siong7-chu2 i2-kip8 Ko-iuN5 e5 po2-cho7 lau5 chhut-lai5,  2) tui3 hit e5 siaN5 e5 ke-lou7 e5 tiong-ng tit8-tit8 lau5 loh8-khi3. Hit tiau5 ho5 e5 siang-peng5 u7 seN3-mia7-chhiu7, chit8 ni5 kiat chap8-ji7 pai2 koe2-chi2, chit8 kou2-goeh8 kiat chit8 pai2; seN3-mia7-chhiu7 e5 hioh8-a2 e7 i-ti7 ban7-bin5 e5 peN7.  3) SiaN5-lai7 bo5 chit8 hang7 e7 siu7 Siong7-chu2 chek-pi7.
	Siong7-chu2 i2-kip8 Ko-iuN5 e5 po2-cho7 e7 an-ti3 chai7 chit e5 siaN5. I e5 chiong3 pok8-jin5 e7 keng3-pai3 I.  4) In e7 khoaN3-kiN3 I e5 bin7. I e5 mia5 e7 sia2 toa3 in e5 thau5-hiah8.  5) Be7 koh-chai3 u7 am3-si5. In bo5 su-iau3 teng-hoe2 a2-si7 jit8-kong, in-ui7 Chu2 Siong7-chu2 e7 ka7 in chio3-kng. In e7 cho3 kun-ong5, thong2-ti7 kau3 ban7-se3 ban7-tai7.

Ia5-sou e5 lai5-lim5:
	6) Hit e5 thian-sai3 iu7-koh tui3 goa2 kong2: 몮Chiah-e5 oe7 si7 chin-sit8, e7-sin3-tit e5. SiuN2-su3 I e5 Seng3 Leng5 hou7 chiong3 tai7-gian5-jin5 e5 Chu2 Siong7-chu2, u7 chhe-phai3 I e5 thian-sai3 khi3 ka7 I e5 pok8-jin5 chi2-si7 liam5-piN it-teng7 e7 hoat-seng e5 tai7-chi3.몯
	7) Ia5-sou kong2, 몮Lin2 tioh8 chu3-i3 thiaN! goa2 liam5-piN e7 lai5. Chun-siu2 chit (NNkng3) chheh  sou2 ki3-chai3 e5 tai7-gian5-jin5 e5 oe7 e5 lang5, sit8-chai7 u7 hok-khi3!몯
	8) Goa2 Iok-han7 u7 thiaN-kiN3, ia7 u7 khoaN3-kiN3 chiah-e5 it-chhe3 e5 tai7-chi3. Chiah-e5 tai7-chi3 thiaN liau2-au7, khoaN3 liau2-au7, goa2 phak loh8-khi3 hit e5 ka7 goa2 chi2-si7 chiah-e5 tai7-chi3 e5 thian-sai3 e5 kha-cheng5, boeh ka7 i keng3-pai3.  9) Tan7-si7 i ka7 goa2 kong2: 몮M7-thang an2-ne! goa2 kap li2, kap li2 e5 hiaN-ti7 chiu7-si7 hiah-e5 tai7-gian5-jin5, i2-kip8 chun-siu2 chit (NNkng3) chheh e5 oe7 hiah-e5 lang5 kang7-khoan2, peN5-peN5 si7 pok8-jin5. Li2 chi2-u7 tioh8 keng3-pai3 Siong7-chu2!몯  10) I iu7-koh tui3 goa2 kong2: 몮Ki3-chai3 ti7 chit (NNkng3) chheh e5 tai7-gian5-jin5 e5 oe7, li2 m7-thang am-kham3 khi2-lai5, in-ui7 chiah-e5 tai7-chi3 hoat-seng e5 si5 teh-boeh kau3 a3.  11) Hou7 phaiN2-lang5 ke3-siok8 khi3 cho3 phaiN2, hou7 lah-sap e5 ke3-siok8 khi3 lah-sap, hou7 ho2-lang5 ke3-siok8 khi3 cho3 ho2, hou7 seng3-kiat e5 lang5 ke3-siok8 seng3-kiat.몯
	12) Ia5-sou kong2: 몮Tioh8 chu3-i3 thiaN! Goa2 liam5-piN e7 lai5! Goa2 boeh toa3 siuN2-po3 lai5, an3-chiau3 mui2 chit8 e5 lang5 sou2 cho3 e5, ka7 i siuN2-po3.  13) Goa2 si7 A-li7-hoat ia7-si7 O-bi2-ka, si7 siong7 tai7-seng e5, ia7-si7 siong7 lou7-boe2 e5, si7 goan5-si2, ia7-si7 chiong-kiat.몯
	14) Chiong tng5-phau3 se2 chheng-khi3, an2-ne lai5 tit-tioh8 tek8-koan5 thang chiah8 seN3-mia7-chhiu7 e5 koe2-chi2, thang keng-koe3 siaN5-mng5 chin3-jip8 hit e5 siaN5 e5 lang5, sit8-chai7 u7 hok-khi3.  15) Tan7-si7 ti7 siaN5-goa7 e5, si7 tui7-loh8-chia2 kap heng5 sia5-sut8-e5, im5-loan7-e5 kap sat-jin5-hoan7. pai3 ngou2-siong7-e5 kap eng7 gian5-su5 a2-si7 heng5-ui5 lai5 khi-phian3 lang5 e5. 
	16) 몮Goa2 Ia5-sou i2-keng chhe-phai3 Goa2 e5 thian-sai3 khi3 kok kau3-hoe7 tui3 lin2 beng5-beng5 soan-pou3 chiah-e5 tai7-chi3 a3. Goa2 si7 Tai7-pit8 Ke ui2-tai7 e5 kiaN2-sun; Goa2 si7 chin kng e5 khe2-beng5-chheN. 몮
	17) Seng3 Leng5 kap hit-e5 sin-niu5 kong2, 
	    몮ChhiaN2 Li2 lai5-lim5!몯
	ThiaN-tioh8 an2-ne e5 mui2 chit8 e5 lang5 ia7 tioh8 kong2,
	    몮ChhiaN2 Li2 lai5-lim5!몯
	    Chhui3-ta e5 lang5 tioh8 lai5;
	    Ai3 lim e5 lang5 tioh8 lai5 nia2-siu7 seN3-mia7 e5 chui2.
(tui7-loh8-chia2 --- goan5-bun5 si7 kau2)

Kiat-lun7:
	18) Goa2 Iok-han7 giam5-siok keng2-kai3 thiaN-tioh8 chit (NNkng3) chheh sou2 ki3-chai3 tai7-gian5-jin5 e5 oe7 e5 mui2 chit8 e5 lang5: na7 u7 lang5 tui3 hiah-e5 oe7 ke-thiN sim2-mih, Siong7-chu2 e7 eng7 chit (NNkng3) chheh sou2 ki3-chai3 e5 chai-ho7 lai5 ka7 i chek-hoat8.  19) Na7 u7 lang5 tui3 chit (NNkng3) chheh sou2 ki3-chai3 e5 tai7-gian5-jin5 e5 oe7 san-ti5 sim2-mih, Siong7-chu2 e7 chiong chit (NNkng3) chheh sou2 ki3-chai3, i eng3-tit seN3-mia7-chhiu7 e5 koe2-chi2 e5 hun7-giah8, i2-kip8 Seng3-siaN5 e5 hun7-giah8 ka7 i san-ti5.
	20) Cheng3-beng5 chiah-e5 tai7-chi3 Hit-ui7 kong2.
몮Khak-sit8 si7 an2-ne! Goa2 liam5-piN e7 lai5!몯 Amen. Chu2 Ia5-sou a3, ChhiaN2 Li2 lai5-lim5!
	21) Goan7 Chu2 Ia5-sou e5 in-hui7 kap tai7-ke tong5-chai7.


 
Siu-seng5 e5 kou3-su7
Iok-han7 kap i e5 lau7-pe7 saN-kap chhut-khi3 beh khoaN3 choh-chhan5 lang5 koah-tiu7.  Jit8-thau5 chin kng, chiau2-a2 si3-koe3 poe.  Koah-tiu7 e5 lang5 long2 chin chhut-lat8.  Soe3-han3 e5 Iok-han7 bak8-chiu kim-kim teh khoaN3.  Iok-han7 ka7 i e5 lau7-pe7 kong2,  ¡§Pa-pa ah!  Koah-tiu7 e5 lang5 bo5 soe3-ji7.  Li2 khoaN3!  Ti7 chit kak u7 chin-choe7 tiu7 in long2 bo5 koah!¡¨  Lau7-pe7 in3 kong2,  ¡§Goa2 e5 soe3-kiaN2!  Hiah e5 lang5 tiau5-kou3-i3 an2-ni-siN.  Lan2 e5 Seng3-keng kong2, na7 koah-tiu7 e5 si5, tioh8 lau5 chit8-pou7-hun7 bo5 koah.¡¨  Iok-han7 kio3 kong2,¡§Pa-pa, li2 khoaN3!  Ti7 hit kak taN u7 pat8 lang5 lai5 koah-tiu7.  In m7-si7 lan2 chia koah-tiu7 e5 lang5!¡¨  Lau7-pe7 kong2, ¡§U7-iaN2.  Lan2 tioh8 ai3 hoan-geng5 in.  In si7 song3-hiong lang5, ka-ki7 bo5 chhan5-hng5, sou2-i2 in oe7 choe3-tit lai5 chia koah lan2 koah-tiu7 e5 lang5 sou2 lau5 chhun e5 tiu7.  Ti7 siu-seng5 e5 si5, lan2 ai3 kam2-sia7 ThiN-pe7, ia7 ti7 tang5-si5 ai3 pun hou7 pat8-lang5.¡¨
Iok-han7 thiaN chit ku3 liau2, chiu7 koh khoaN3 tiap-a2-ku2, au7-lai5 chiu7 koh mng7 kong2, ¡§Pa-pa ah!  Hiah e5 lang5 chin kho2-lin5!  Lan2 iau2 u7 pat8-hang7 thang pun hou7 in a2 bo5?¡¨  Lau7-pe7 kong2, ¡§U7 ah!  Chin-choe7!  Li2 u7 bat khoaN3 lang5 phah hiah e5 ka-na2 chhiu7 a2 bo5?  In phah chhiu7 e5 si5, chiu7 hiah e5 sek8 e5 ka-na2 long2 lak--loh8-khi3, au7-lai5 chiu7 lang5 ti7 chhiu7-kha long2-chong2 e5 chhiu7 lai5 tit-tioh8 chin-choe7 sek8 e5 ka-na2.  Au7-lai5 na7 theng3-hau7 tiap-a2-ku2, hiah e5 iau2-be7 sek8 e5 ka-na2 chiu7 chiam7-chiam7 sek8, chong2-si7 lan2 e5 lang5 m7-thang koh khi3 phah hiah e5 chhiu7, te7-ji7 pai2 lai5 tit-tioh8 hiah e5 khah lou7-be2 sek8 e5 ka-na2, in lau5 hiah e5 hou7 song3-hiong lang5 thang khi3 tit-tioh8.  In an2-ni pun ka-na2 hou7 song3-hiong lang5. ThiN-pe7 kio3 lan2 tioh8 an2-ni-siN choe3. Koh u7 phu5-to5.  Li2 chin ai3 chiah8 phu5-to5. Song3-hiong e5 gin2-na2 bo5 phu5-to5-hng5, sou2-i2 lan2 lau5 chit8-pou7-hun7 thang hou7 in khi3 ban2.¡¨
Au7-lai5 Iok-han7 kap i e5 lau7-pe7 saN-kap kiaN5 tng2-khi3 in e5 chhu3.  Tng in teh kiaN5 lou7 e5 si5, in iau2 khoaN3-kiN3 chin-choe7 choh-chhan5 lang5 chin bo5-eng5 teh choe3-kang.  In na2 kiaN5 lou7, na2 saN chioh-mng7, chin hoaN-hi2.  In chiu7 kau3 ti7 chit8 e5 sou2-chai7, ti7 hia u7 chit8 chiah lu5 teh kiaN5 seh8 chit8 khoan5, it-tit8 kiaN5, it-tit8 kiaN5.  Iok-han7 khoaN3 i teh an2-ni oe-bo7, lai5 choe3 mi7-hun2.  I ia7 khoaN3 hit chiah lu5 e5 bak8-chiu si7 ng--teh, hou7 i boe7 khoaN3 lou7.  I chiu7 mng7, ¡§Pa-pa ah!  Ui7 sim2-mih8, hit chiah lu5 e5 bak8-chiu ng--teh?¡¨  Lau7-pe7in kong2, ¡§Li2  oh8 lu5 it-tit8 kiaN5 chit8 khoan5 chin-choe7 pai2 lai5 khoaN3-mai7!¡¨  Iok-han7 chiu7 oh8 lu5 it-tit8 kiaN5, it-tit8 kiaN5 phah chit8 khoan5 chin-choe7 pai2, au7-lai5 thau5-khak hin5, ti3-kau3 i tioh8 to2 ti7 thou5-kha hioh-khun3.  Au7-lai5 i hut-jian5-kan thiau3--khi2-lai5 kong2, ¡§Pa-pa ah!  Hit chiah lu5 an2-ni kiaN5 bo5 hin5, si7 in-ui7 i e5 bak8-chiung--teh.¡¨  Pa-pa kong2, ¡§An2-ni tioh8.¡¨ Hit chiah lu5 chiu7 hioh-khun3, sou2-i2 Iok-han7 khi3 beh ka7 i so chit8-e7, chiu7 kong2,¡§I chin sui2, koh chin pui5.¡¨  Pa-pa kong2,¡§Si7 ah!  I chin pui5, in-ui7 sui-jian5 i e5 bak8-chiu si7 ng--teh, i e5 chhui3 oe7 thang chiah8, ia7 chiah e5 oe-bo7 e5 lang5 long2 hou7 i chhut-chai7 i chiah8, long2 bo5 chou2-tong3.  Sou2-i2 an2-ni-siN, chit e5 siu-seng5 ia7 u7 pun chit8-pou7-hun7 hou7 lu5 thang eng7.¡¨
In nng7 e5 chiu7 koh-chai3 kiaN5, Iok-han7 kong2, ¡§Pa-pa ah!  Lan2 ia7 tioh8 pun hou7 ThiN-pe7 lai5 kam2-sia7 I.¡¨  Pa-pa kong2,¡§Tioh8 ah!  Ti7 bin5-a2-chai3 si7 kam2-un choeh, lan2 tioh theh8 chit8-pou7-hun7 lai5 hian3 hou7 ThiN-pe7, lai5 kam2-sia7 I, in-ui7 lan2 sou2 u7 e5 ho2-mih8, long2 si7 tui3 I lai5.¡¨
Seng2-keng chat.  Li7-bi7-ki3 19:9, 10¡FBin5-sou3-ki3 25:4,24:20,21¡FSi-phian 100 phiN. (Tai5-oan5 Kau3-hoe7-kong-po3 te7 779 ho7, 1953 ni5 11 geh8)
 
E7 ThiaN-chhui3 e5 Ang-a2 
----Phah-su-kha Goan5-li2
Beh Cho3 KhoaN3--mai7--bo5?

Lian5-chong

Lai5! lai5! lai5! KhoaN3! khoaN3! khoaN3!
Tang5-lo5 lian5-kong3 sou3-chap8-siaN,
ChhiaN2 tai7-ke tiam7-tiam7 chim-chiok thiaN.
Eng-am3 beh lai5 kui3-te7 bio7-khau2-tiaN5,
Pha ki5-lin5, chhia pun3-tau2, phah kun5-thau5, be7 ko-ioh8.
Lai5!
Lau5-teng2 chio lau5-kha, a-bu2 chio a-pa,
Tai7-ke kin2 lai5 khoaN3, ban7 lai5 khoaN3 chit8-poaN3.
KoaN2 kin2 lai5 ouh!
Si2 choa5 ka7--tioh8, si2 be2 that--tioh8, 
Leng2 kun2-chui2 thng3--tioh8, bin5-chhng5 kha poah8-loh8 bin5-chhng5 teng2.
Lai5 ouh! 
Kin2 lai5 iong7 gun2 e5 ko-ioh8 siong7 kai3 chan2!
Pak-tou2 thiaN3 kou5 tou7-chai5,
Bak8-chiu thiaN3 kou5 bak8-bai5,
Chhui3-khi2 thiaN3 kou5 e7-hai5.

Oa3! Be7 ko-ioh8 e5 liam7-koa, chhu3-bi7 koh u7 lat8! Pan2-pun2 eng2-kai u7 kui2-na7-khoan2, chit-te3 liam7-koa si7 Chong..a e5 ki3-ti5-lai7 siong7 kai3 chheng-chho2..e5, sou2-i2 ti7 chia koh thng7 chit8-pai2 lai5 hou7 tai7-ke thiaN. Lang5 kong2 seng-li2 chhui3, hou5 lui3-lui3, kong2 kau3 chhui3-kak choan5 pho lai5 siaN5 lang5-kheh, lang5-kheh na7-si7 thiaNkau3 ma2-se ma2-se, thau5 hun-hun, nau2 tun3-tun3, tong3 be7-tiau5 chiN5 to7 ui3 lak-te7-a2 jim5-- chhut--lai5. Ti7 chia m7-si7 beh kong2 seng-li2-lang5 long2 e7 phian3--lang5, m7-ku2 in gau5 khoaN3 lang5-kheh e5 bak8-sek, liah8 lang5-kheh sim-li2 e5 jiok8-tiam2, chin-kin2 to7 ka7 mih8-kiaN7 thui-siau--chhut--khi3. Chau2-ke-a2-sian, ong5-lok8-a2-sian, phah kun5-thau5 be7 ko-ioh8 kap pai5-taN3-a2 hoah-pou3 chiah-e5 seng-li2-tiuN5, ui7-tioh8 beh chek-chu7 lang5-khi3 lai5 than3-chiN5, long2 e7 pian chhio3-khoe e5 liam7-koa, a2-si7 poaN chhu3-bi7 e5 hi3-kek8 lai5 gou7-lok8 lang5-kheh. TaN kin-a2-jit8 Chong..a lai5 chia m7-si7 beh hoah lin-long be7 chap8-se3, ia7 m7-si7 beh phah kun5-thau5 be7 ko-ioh8, koh khah bo5 beh cho3 ong5-lok8-a2, si7 beh piN3 sim2-mih8 chhut-thau5 leh? ChhiaN2 tai7-ke koh ka7 thak8--loh8--khi3!
	E7 thiaN-chhui3 e5 ang-a2? Chiok ki5-koai3 e5 phiau-toe5! ThiaN-chhui3 to7-si7 thiaN-oe7 e5 i3-su3. Chong..a se3-han3 na7-si7 kau2-koai3 chih-chuh e5 si5, si7-toa7-lang5 to7 kong2 gin2-a2-lang5 tioh8 khah thiaN-chhui3--leh! Na7 bo5, chhoe5-a2 to7 giah8 chhut-lai5 kong3--louh! Sou2-i2 kau3-taN Chong..a iau2-si7 e7 ki3-tit thiaN toa7-lang5 e5 oe7, tioh8-si7 thiaN-chhui3. Ang-a2 e7 thiaN-chhui3? He to7 koh khah ki5-koai3 e5 tai7-chi3! To3 chit8-chiong2 ang-a2 e7 thiaN-oe7? Pou3-te7-hi3 thian-ong5 Li2 Thian-lok8 lau7 sian-siN e5 ¡§Ia7-oan2-jian5¡¨ pou3-te7-hi3-thoan5 kap Ng5 Hai2-tai7 lau7 sian-siN e5 ¡§Ngou2-chiu-hng5¡¨ pou3-te7-hi3-thoan5 long2 chin chhut-mia5, na7-si7 pou3-te7-hi3 ang-a2 ti7 in e5 chhiu2--nih8 poaN--khi2--lai5, to7 chhin-chhiuN7 oah8-lang5 an2-ni, che to7-si7 e7 thiaN-chhui3 e5 ang-a2. ThiaN Chong..a e5 a-pa kong2 in e5 chhiu2-lou7 iu3, khau2-peh8 iu-nga2, kiok8-cheng5 koh cheng-chhai2. Ngou2-chiu-hng5 pou3-te7-hi3-thoan5 bat lai5 Ko-hiong5 e5 hi3-hng5 kong-ian2, thiaN kong2 lian5-soa3 nng7 le2-pai3 e5 ki5-kan, tak8-jit8 to lang5 kheh-kheh-kheh! Chong..a hit-tang-si5 lang5 se3-han3, toe3 bo5 tioh8 tin7, bo5 khoaN3--tioh8. M7-ku2 kau3 1970 ni5 e5 si5, Hai2-tai7 sian-siN kap i e5 hau7-siN Ng5 Chun3-hiong5 tiam3 tian7-si7 teh poaN hit chhut ¡§ Hun5-chiu Tai7-ju5-kiap¡¨ e5 pou3-te7-hi3, Chong..a tak8-chip ma7 khoaN3, bo5 chit8-jit8 khi3 hou7 i lau3-kau--khi3!
	TaN Chong..a tioh8 koaN2-kin2 lai5 kong2 an2-choaN2 cho3 e7 thiaN-chhui3 e5 ang-a2 louh!     
ChhiaN2 ka7 e7-kha kui2 hang7 mih8-kiaN7 chhoan5 ho2-se3:
1. Sok-ka-kan-a2 1-e5: te2 khong3-choaN5-chui2 e5 sok-ka-kan-a2, 600 CC hit-khoan2..e5.
2.Pin2-chiam 1-kheh-a2: chhin-chhiuN7 e7-bin7  e5 tou5 chit-khoan2--e5.

3. Suh-kong2 2, 3 ki: m7-bian2 siuN toa7-khou, tiong-pan7..e5 to7 ho2.
4. ka-to.
Chit-ma2 lai5 cho3 ang-a2, giah8 1-ki suh-kong2 iong7 ka-to ka7 i ka--kui2--chat-ah! Theh8 1-chat au2 chhiuN7 tou5-A an2-ni, koh lai5 giah8 1-ki pin2-chiam ka7 nng7-thau5 pin2 cho3-hoe2,chhin-chhiuN7 tou5-B an2-ni. Na7-si7 lu2 tng5-chat..e5, tiam3 pin2-chiam e5 e7-kha ke kau
kui2-ki-a2 pin2-chiam.




Theh8 sok-ka-kan-a2 te2 chha-put-to 8-hun-tiN7 e5 chui2, seng ka7 kui2 sian ang-a2 lok--jip8--khi3, na7-si7 u7 ang-a2 it-tit tim5--louh8--khi3, che to7 si7 pin2-chiam siuN-tang7 a2-si7 suh-kong2 e5 tng5-tou7 bo5 kau3. An2-ni to7 cho3 chit8-ki kau-a2 ka7 in kau--khi2--lai5, khoaN3 si7 beh pak pin2-chiam lai5 kiam2 khin tang7-liong7, a2-si7 beh oaN7 khah tng5-chat e5 suh-kong2. Tiau5-cheng2 ho2-se3, koh ka7 in lok-jip8 sok-ka-kan-a2, hou7 chiah-e5 ang-a2 long2 phu5 ti7 chui2-bin7. Koh lai5 ka7 kan-a2-koa3 kham3--khi2--lai5, choan7 hou7 i an5, iong7 1-chhiu2 gim7 kan-a2, chhut sio2-khoa2-lat8 teN7 khoaN3-mai7, na7-si7 u7 ang-a2 tim5--louh8--khi3, pang3 leng7 tioh8 phu5--khi2--lai5, an2-ni chit sian ang-a2 to7 cho3 ho2-se3 lah! Na7-si7 chhut chiok che7 lat8 chiah e7 tim5, an2-ni chiah-e5 ang-a2 si7 gong7 ang-a2, to7 ai3 ka7 in kau chhut lai5 si-a2-geh(ka-kang), to7 si7 ka7 suh-kong2 ka khah te2 leh! Tauh8-tauh8-a2 tiau5-cheng2 kau3 iong7 sio2-khoa2-lat8 to7 tim5, pang3 leng7 tioh8 phu5 chiah e7-sai2-tit. Che to7 si7 Chong..a sou2-kong2--e5 e7 thiaN-chhui3 e5 ang-a2 lah!
TaN lan2 chit-ma2 tioh8 lai5 sng2 e7 thiaN-chhui3 e5 ang-a2 louh! To3-chhiu2 gim7 kan-a2, chiaN3-chhiu2 tiam3 kan-a2 e5 piN-a iat8--leh iat8--leh! Chhui3 ma7 to7 ai3 hoah tim5--louh--khi3 ! Tim5--louh--khi3 ! Phu5--khi2--lai5! Phu5--khi2--lai5! Chhiu2 na7 iat8 ng3 e7-kha, to3-chhiu2 tioh8 sio2-khoa2-a2 chhut-lat8, ang-a2 chiu7 it-tit tim5--loh8--khi3. Chhiu2 na7 iat8 ng3 teng2-bin7, to3-chhiu2 tioh8 sio2-khoa2-a2 pang3 leng7, ang-a2 chiu7 e7 phu5--khi2--lai5! Chhin-chhiuN7 ang-a2 e7 thiaN-chhui3 an2-ni! Chong..a bat sng2 hou7 hak8-seng khoaN3, chiok che7 lang5 long2 chin giau5-gi5, liah8-chun2 Chong..a teh pian3 mou5-sut8, cho3 ong5-lok8-a2 leh! In theh8 kan-a2 khi3 kiam2-cha, ma7 ka7 kan-a2 khng3 tiam3 toh-teng2, ia7 iong7 chhiu2 chhut-lat8 iat8, ang-a2 tiaN7-tiaN7 to7 si7 tiaN7-tiaN7, long2 bo5 chun3-bun7--tioh8! Kong2 Chong..a ka7 ang-a2 pang3 hu5-a2 lou7, cho3 ong5-lok8-a2-sian! Tai7-chi3 kau3 chia, Chong..a tioh8 ai3 khui-phoa3 hou7 in chai, chiah be7 hou7 in lai5 gou7-hoe7. Ki5-sit8 chhiu2-iat8 chhui3-liam7 long2 si7 teh jia lang5-e5 ni2-bak8 na7-tiaN7, ki-koan to7-si7 ti7 to3-chhiu2 u7 chhut-lat8 a2-bo5!
Si7 sim2-mih8 in-toaN hou7 lang5 u7 hoat-tou7 lai5 khong3-che3 ang-a2? Lang5 kong2 kang-ou5 1-tiam2-koat, kong2 phoa3 tioh8 bo5 tat8-chiN5! Lai5! ChhiaN2 thiaN hou7 i chheng, jin7 hou7 i beng5, chit-e5 goan5-li2 chiu7 si7 ho7-cho3 Phah-su-kha3 goan5-li2 (Pascal¡¦s principle). Che si7 Hoat-kok e5 Sou3-hak8-ka kap But8-li2-hak8-ka Phah-su-kha3 (Blaise Pascal) sou2 hoat-hian7..e5, i kong2: Hong kau3 bat8-bat8-bat8 e5 iong5-khi3 (container) lai7, sou2-u7 e5 liu5-the2 (chhin-chhiuN7 chui2, oil,chiah-e5 the2-chek be7-tang3 ap-siok e5 mih8) na7-si7 bou2 1-pou7-hun7 hoat-seng ap-lek8 pian3-hoa3,liu5-the2 e7 ka7 chiah-e5 pian3-hoa3 thoan5 hou7 i ka-ki7 e5 mui2 1-pou7-hun7 kap te2 chiah-e5 liu5-the2 e5 iong5-khi3. Phah-su-kha3 iong7 e7-kha e5 chui2-ap chhin3-a2 (ia7 ho7-cho3 chui2-ap-ki) lai5 kai2-soeh chit-e5 goan5-li2.









Na7-si7 tiam3 bian7-chek khah se3 e5 phi2-su-tong3 (piston) Ai  chhut lat8 Fi  ,tioh8 tui3 iong5-khi3 lai7 e5 chui2 ka-thiN ap-let8 £GP. Chit-e5 pian3-hoa3 e5 ap-lek8 thong-koe3 chui2 lai5 thoan5 hou7 bian7-chek khah toa7 e5 phi2-su-tong3 Ao , siang7-si5 san2-seng 1-e5 ng3 teng2-koan5 e5 lat8 Fo lai5 sak Ao . Ui7 beh hou7 Ao peng5-heng5 (balance) tiam3 hia, tioh8 ai3 khng3 tang7-liong7 Fo e5 mih8-kiaN7 ti7 Ao e5 teng2-bin7, lai5 tu2-siau chit-e5 lat8 Fo . Sou2-i2 Phah-su-kha3 goan5-li2 iong7 sou3-hak8-sek lai5-sia2, to7-si7 an2-ni:  
£GP ¡×   ¡×  
Ui3 chit-e5 sou3-hak8-sek lai5-khoaN3, Ai pi2 Ao khah se3, Fi  tioh8 pi2 Fo khah seng2 lat8. Kong2 kau3 chia, chhiaN2 tai7-ka seng siuN7 khoaN3-mai7, ti7 lan2 jit8-siong5 seng-oah8 u7 sim2-mih8 kang-khu7 si7 eng3-iong7 Phah-su-kha3 goan5-li2--e5! Chhin-chhiuN7 khi3-chhia po2-iong2-tiuN5 e5 iu5-ap jiak-kih (hydraulic jack,¤d¤ç³»), a2-si7 chhia-lian2 e5 iu5-ap chhia-tong3. Che7 che7 tang7-ki-hai5 e5 chhau-chok he7-thong2, long2 si7 iong7 kui2 na7 ki e5 iu5-ap chhin3-a2 lai5 teh khong3-che3, phi3-ju5 koai3-chhiu2, lu-thou5-ki teng2 teng2. Iau2-koh u7 chu3-sia7 teh iong7 e5 chu3-sia7-tang5 si7 Phah-su-kha3 hoat-beng5--e5, tong-jian5 ma7-si7 eng3-iong7 Phah-su-kha3 goan5-li2. Na7-si7 u7 Chong..a m7 chai-iaN2--e5, chhiaN2 li2 po3 hou7 Chong..a chai, thang ho2 ka7 li2 o-lo2! 
	TaN tioh8 koaN2-kin2 lai5 khui-phoa3 thiaN-chhui3 e5 ang-a2 e5 tai7-chi3. Seng koh khak-teng7 1-pai2, si7 m7-si7 u7 ka7 sok-ka-kan-a2-koa3 choan7 an5? Na7 u7 choan7 an5, sok-ka-kan-a2 tioh8 chiaN5-cho3 1-e5 hong-bat8 e5 



iong5-khi3, ia7 chhiaN2 chim-chiok khoaN3 ang-a2 phu5 ti7 chui2-bin7 si7 m7-si7 chhin-chhiuN7 chiaN3-chhiu2-peng5 e5 tou5 an2-ni. 
Ang-a2 e7 phu5 ti7 chui2-bin7 si7 sim2-mih8 in-toaN? In-ui7 pin2-chiam e5 tang7-liong7 ka7 ang-a2 ng3 e7-kha giu2, ti3-su2 suh-kong2 e5 nng7-kha e7 jip8-chui2, m7-ku2 suh-kong2-lai7 iau2-koh u7 khong-khi3, sou2-i2 ang-a2 e7 phu5 ti7 chui2-bin7. Lan2 na7 chhut lat8 teN7 kan-a2, lan2 to7-si7 ka7 kan-a2 lai7 e5 chui2 ke thiN 1-e5 ap-lek8. Phah-su-kha3 goan5-li2 ka7 lan2 kong2 chit-e5 ap-lek8 e7 thoan5 kau3 kan-a2 lai7 mui2 1-pou7-hun7, sou2-i2 ang-a2 lai7 e5 chui2 tioh8 ap-pek suh-kong2-lai7 e5 khong-khi3, hou7 i-e5 the2-chek siok sio2. OaN7-oe7 lai5 kong2, ang-a2 lai7 e5 chui2 e7 cheng-ka khah che7, hou7 kui sian ang-a2 e5 tang7-liong7 pian3 tang7, na7-si7 tang7-liong7 pi2 phu5-lat8 khah toa7, ang-a2 chiu7 tim5--loh8--khi3. Chhiu2 na7 pang3 leng7, chui2 e5 ap-lek8 siau-sit, ang-a2-lai7 hou7 lang5 ap-siok e5 khong-khi3 tioh8 e7 ka7 chui2 pek--chhut--lai5, tang7-liong7 koh pian3 khin, sou2-i2 ang-a2 chiu7 e7 phu5--khi2--lai5! 
Kong2 kau3 chia, li2 na7 iau2-boe7 liau2-kai2 Chong..a teh kong2 siaN2, bo5 iau3-kin2, m7-thang ian3-khi3! ChhiaN2 theh8 suh-kong2 kap pin2-chiam lai5 cho3 ang-a2, koh theh8 sok-ka-kan-a2 te2 chui2 lai5 sng2 ang-a2. Na7-si7 bo5 teng5-taN5, li2 to7 e7-tang3 theh8 khi3 gou7-lok8 li2 e5 chhin-chiaN5 peng5-iu2 louh! Beh chhi3-khoaN3-mai7--bo5? 
	 
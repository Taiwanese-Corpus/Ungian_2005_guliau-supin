Bi2-jin5-hi5
Chng Hui7-peng5
Ti7 goa7-hai2 hng7-hng7-hng7 e5 sou2-chai7, hia e5 hai2-chui2 chhiuN7 siong7 sui2 e5 cornflower hiah--ni[nih] chheN, chhiuN7 chui2-cheng hiah--ni[nih] chheng.  Hai2 u7-iaN2 chin chhim, chhim kah jim7-ho5 e5 niu5-tiaN3 to7 long2 niu5 be7 kau3 te2; na7 iong7 che7-che7 e5 kau3-tng5 chiam-thah tui3 hai2-te2 chit8 e5 chit8 e5 ka7 thah8--khi2-lai5 ma7 bo5-hoat-tou7 thah8 kau3 chui2-bin7.  Hai2-ong5 e5 siaN5-po2 khia7 ti7 siong7 chhim e5 hai2-te2.  SiaN5-po2 e5 piah si7 iong7 lo2-ko2-chioh8 (san-ou5) khi2--e5, gothic (ga-si-kho) sek e5 tng5-thang-a2-mng5 e5 chai5-liau7 si7 iong7 siong7 chheng e5 hou2-phek.  SiaN5-koa3 si7 iong7 ham-khak cho3--e5, siaN5-koa3 beh khui, beh koaiN long2 kho3 chui2-liu5 lai5 khong3-che3; ham-khak chin sui2, in-ui7 ti7 teng2-bin7 e7 hoat-kng e5 chin-chu, long2 chin sek-hap siuN ti7 ong5-hio7 e5 ong5-koan.  
Hai2-ong5, in bou2 si2 chin che7 ni5--ah[a], chhu3-lai7 e5 tai7-chi3 long2 si7 in lau7-bo2 teh chhu2-li2.  In lau7-bo2 chin khiang3-kha, ji7-chhiaN2 tui3 ka-ti7 si7 kui3-chok8 chhut-sin--e5 chin hiau5-pai; in-ui7 kah[kap] I kang7 kai-kip e5 kui3-chok8 taN in2-chun2 ti7 boe2 koa3 6 liap8 e5 o[o5]-a2.  M7-koh i e5 boe2 soah koa3 12 liap8.  Hai2-ong5 e5 lau7-bo2 chiok chiau3-kou3 sun-cha-bou2-kiaN2, to7-si7 sio2-jin5-hi5 kong-chu2.  In long2 si7 sui2 cha-bou2-gin2-a2.  Siong7 se3-han3--e5 siong7 sui2; i e5 phoe5-hu chhiuN7 mui5-kui3 e5 hoe-iap8 (hoe pan7) hiah--ni[nih] chheng-khi3-siuN3, hiah--ni[nih] siu3-khi3, bak8-chiu na2 chhim-hai2 hiah--ni[nih] chhiN; m7-koh kah[kap] pat8 lang5 kang7-khoan2 bo5 kha, sin-khu e5 boe2-liu si7 hi5-boe2.  In kui-kang long2 ti7 toa7-thiaN iah si7 ti7 siaN5-piah e5 hoe-chang5--ni[nih] chhit-tho5.  Hou2-phek cho3 e5 toa7-thang-a2-mng5 phah khui e5 si5, hi5-a2 to7 e7 siu5 jip8-lai5 chhiuN7 lan2 phah-khui thang-a2-mng5 e5 si5 iN3-a2 poe-jip8 chhu3-lai7 kang7 khoan2, ji7-chhiaN2 siu5 kau3 kong-chu2 e5 thau5-cheng5, chiah8 in chhiu2-teng2 e5 chiah8-mih8[sit8-but8] koh hou7 in so-thau5.  SiaN5 e5 goa7-khau2 u7 1 e5 chin sui2 e5 hoe-hng5, hoe-hng5 lai7 u7 chu-ang5 kah[kap] tim3-na5 e5 hoe, hoe khui kah ang5-kong3-kong3 chhiuN7 hoe2--leh; koe2-chi2 sek8 kah na 
 
ng5-kim; hioh8-a2 kah[kap] chhiu7-ki put-si5 teh io5-lai5-io5-khi3.  Tak8-e5 sio2 kong-chu2 ti7 hoe-hng5 lai7 long2 u7 ka-ti7 e5 sio2 sou2-chai7, beh cheng3 siaN2 sui5-chai7 in.  Siong7 se3-han3 e5 kong-chu2 lang5 koai3-phiah, tiam7-tiam7, koh ai3 siuN7-tang-siuN7-sai.  I ai3 in a-ma2 ka7 kong2 sou2 chai-iaN2 e5 chun5, siaN5-chhi7, lang5 kah[kap] tong7-but.  I thiaN tioh8 siong7 sim-sek siong7 houN2-ki5--e5 si7 te7-bin7 e5 hoe si7 phang--e5, chhiu7-na5 si7 lek8-sek--e5, chhiu7-a2-teng2 e5 hi5-a2 koa chhiuN3 kah hiah chan2, chan2 kah hou7 lang5 thiaN liau2 chin khoai3-lok8.  In a-ma2 ka7 se3-chiah chiau2-a2 kio3-cho3 hi5-a2 si7 in-ui7 i m7-bat khoaN3-koe3 chiau2-a2, kiaN i be7 liau2-kai2.  
¡§Li2 na7 15 hoe3¡¨ in a-ma2 kong2 ¡§Ti7 toa7 chiah chun5 sai2--koe3 e5 si5, e7-sai2 siu5 khi2-lih chui2-bin7 che7 tiam3 giam5[gam5]-chioh8 khoaN3 goeh8-niu5, ma7 e7-sai2 khoaN3 som-na5 kah[kap] siaN5-chhi7.¡¨  
Me5-ni5 in chi2-moai7-a2 to7 u7 chit8 e5 15 hoe3; m7-koh in tak8-e5 long2 chha 1 hoe3, to ai3 tan2 5 ni5 au7, siong7 chio2 hoe3--e5 chiah u7-hoat-tou7 tui3 hai2-te2 siu5 chiuN7 chui2-bin7, khoaN3 lan2 lang5 teh khia7-khi2 e5 liok8-te7.  In chi2-moai7-a2 bo5 lang5 chhiuN7 ti-boe2-a2 hiah ng3-bang7 kin2 lun5-tioh8 i, tan7-si7 i soah ai3 tan2 siong7 ku2.  Chin che7 am3 i khia ti7 khui--le[leh] e5 thang-a2-mng5 thau3-koe3 chhiN-leng3-leng3 e5 hai2-chui2, giah8-thau5 khoaN3 hi5-a2 iong7 hi5-sit8 kah[kap] hi5-boe2 teh phiat8-chui2.  I khoaN e5 tioh8 lioh8-lioh8-a2 kng e5 goeh8 kah[kap] chhiN, chong2--si7 ti7 chui2-te2 khoaN3--e5 pi2 lan2 khoaN3--e5 khah toa7.  Na7 u7 ou-iaN2 chah8-tioh8 i e5 si7-soaN3, i to7 chai na7 m7-si7 hai2-ang siu5 koe3 i e5 thau5, bo5 tioh8-si7 lang5 che7 moa2-moa2 e5 chun5; chia e5 lang5 cho3-bang7 ma7 siuN7 boe7 kau3 in e7-bin7 khia7 1 chiah khou2-chui e5 bi2-jin5-hi5 giah8 peh8-phau-phau e5 chhiu2 tui3 in e5 chun5-liong5-kut teh iat8 chhiu2.  
Siong7 toa7-han3 e5 kong-chu2 kau3 15 hoe3 e5 si5, hong5 in2-chun2 siu5 khi3 hai2-bin7.  I tng2--lai5 e5 si5 kong2 chin che7 tai7-chi3 hou7 in chi2-moai7-a2 thiaN; siong7 sui2--e5 si7 ti7 u7 goeh8-kng e5 am3-mi5, bo5 hong bo5 eng2 e5 hai2--nih, to2 ti7 hai2-piN e5 soa-pou, siong3 tui3 oa2 hai2 e5 toa7 tou-chhi7, hia e5 tian7-hoe2 kng chhiuN7 chhian-chhian-ban7-ban7 e5 thiN-chhiN teh siam2-sih; thiaN-tioh8 im-gak8-siaN, chhia-siaN kah[kap] lang5-siaN, koh-lai5 ma7 
 
thiaN-tioh8 tui3 kau3-tng5 chiam-thah lau5--lai5 e5 hi2-lok8 cheng-siaN.  Ou3, ti-boe2-a2 kong-chu2 goa7-nih-a2 chin-chiok thiaN chia e5 biau5-soeh e5 cheng5-keng2!  Chu7 hit chun7 liau2 i na7 khia ti7 khui--le[leh] e5 thang-a2-mng5, thau3-koe3 chhiN-leng3-leng3 e5 hai2-chui2, giah8-thau5 khoaN3 e5 si5, to7 hoan3-siong2 nau7-jiat8-kun2-kun2 e5 toa7-siaN5-chhi7, koh e7 bong7-siong2 u7 thiaN-tioh8 kau3-tng5 e5 cheng-siaN.  
Lou7-boe2 i 15 hoe3--lou[louh].  In a-ma2 kong2 ¡§Chit-ma2 li2 toa7-han3--a, m7-chiah li2 ai3 chhiuN7 lin a-chi2 an2-ne chng--chit8-e5¡¨ chu7-an2-ne in a-ma2 chiong peh8-pek-hap cho3 e5 hoe-khoan5 ti3 tiam3 i e5 thau5-khak, ji7-chhiaN2 tak8 hioh8 hoe-iap8 (pan7) long2 si7 poaN3 liap8 chin-chu.  Jian5-au7 chit e5 ou-ba2-sang2 kio3 8 toa7 liap8 o-a2 giap toa3 kong-chu2 e5 boe2, piau2-si7 i ko-kui3 e5 sin-hun7.  
¡§M7-koh in ka7 goa2 bu2 kah chin thiaN3¡¨ sio2-kong-chu2 an2-ne kong2.  In a-ma2 in3 kong2 ¡§Ai3-sui2 to7 ai3 lau5 phiN7-chui2.¡¨  I chiok siuN7 haiN3 tiau7 sou2-u7 ko-kui3 e5 taN2-pan7, ka7 tang7-khok-khok e5 hoe-khoan5 khng3 1 piN.  Ti7 i ka-ti7 e5 hoe-hng5 lai7 e5 ang5-hoe khah sek-hap8 i; tan7-si7 i be7-tang3 cho3-chu2; m7-chiah kong2 oan5 ¡§Chai3-hoe7¡¨ to7 na2 chui2-pho khin-khin-a2 siu5 chiuN7 hai2-bin7.  Tng i thau5 phu5-chhut hai2-bin7 e5 si5, jit8-thau5 i2-keng loh8-soaN--lou[louh]; m7-koh hun5 tng ang5-ge5 tng kim-ng5, hong5-hun hou7 moa2-thiN bi5-bi5-kng e5 thiN-chhiN chng kah sui2-tang-tang.  Hai2 chin peng5-cheng7, khong-khi3 un-ho5 koh chheng-khi3.  U7 3 ki chun5-ui5 e5 toa7-chun5, tiam7-tiam7 theng5 ti7 chui2-bin7; lian7 bi5-bi5-a2 hong to7[to] bo5, chui2-chhiu2 eng5-eng5 che7 ti7 kah-pan2 kah[kap] phang5-so2 e5 tiong-ng.  Chun5-teng2 u7 im-gak8 kah[kap] koa-siaN, thiN na7 am3 e5 si5, kui2--a2 pah liap8 e5 teng-hoe2 tiam2 toh8, to7 na2 chhiuN7 tak8 kok e5 kok-ki5 teh iaN7-iaN7-poe.  Sio2-jin5-hi5 it-tit siu5 kau3 chun5-chhng e5 thang-a2-piN; u7-si5 hai2-eng2 ka7 gia5--khi2-lai5 e5 si5-chun7, i e7-tang3 tui3 thang-kng e5 po-le5 khoaN 1 tin7 lang5 ti7 lai7-bin7.  Lai7-bin7 u7 1 e5 siau3-lian5 ong5-chu2 si7 siong7 ian-tau5; i 16 hoe3, chin nau7-jiat8 tng teh kheng3-chiok i e5 seN-jit8.  Chui2-chhiu2 ti7 kah-pan2 teh thiau3-bu2, put-ko3 ong5-chu2 kiaN5 chhut chun5-chhng e5 si5, pah goa7 ki e5 chhiong-thian-phau3 chhiong chiuN7 thiN-teng2, kng kah chhin-chhiuN7 jit8--si5 kang7-khoan2.  Sio2-jin5-hi5 kiaN kah chhang3 jip8-khi2 chui2-te2; tng i koh phu5-chhut 
 
chui2-bin7 e5 si5, na2 chhiuN7 thiN-chhiN long2 lak ti7 i e5 4 khou-ui5-a2.  Kui tai5 chun5 chio3 kah kng-phiang7-phiang7, chun5-teng2 e5 lang5 koh lian7 siong7 se3-tiau5 e5 chun5-so2 long2 khoaN3 kah chheng-chheng-chho2-chho2.  Tng im-gak8-siaN hiang2 chiuN7 kng iam7-iam7 e5 thiN-teng2, ong5-chu2 kah[kap] chai7-tiuN5 e5 lang5 at-chhiu2 koh chhio3-bi-bi e5 si5, m7-chai u7 goa7 ian-thau5--le[leh]!  Li2 kam2 chai?  
ThiN chin am3--lou[louh]; m7-koh sio2-jin5-hi5 bak8-chiu soa2 be7 khui hit chiah chun5 kah[kap] hit e5 ian-tau5 e5 ong5-chu2.  Chhai2-sek e5 teng-hoe2 hoa--lou[louh], bo5 chhiong-thian-phau3 chhiong-chiuN7 thiN, phau3-siaN ma7 theng5--lou[louh]; put-ji7-ko3 hai2 khai-si2 khi2-eng2--lou[louh], hai2-eng2 e7-bin7 thoan5-chhut haiN-haiN-kio3 e5 chha2-nau7-siaN.  Hit chiah sio2-jin5-hi5 kang7-khoan2 lau5 ti7 chun5-chhng e5 thang-a2-mng5 piN, ti7 chui2-bin7 teh phu5-io5.  Bo5-joa7-ku2 chun5-phang5 chin kin2 to7 giu2--khui, chit chiah ho5-hoa5 e5 chun5 koh ke3-siok8 i e5 hang5-lou7.  M7-koh chin-kin2 hai2-eng2 tit8-tit8 eng2 koan5, ou-hun5 chah8-thiN, hng7-hng7 sih-na3 siam2-sih.  Khiong2-pou3 e5 hong-thai chiam7-chiam7 pek-oa2, phang5 koh siu--khi2-lai5, toa7-chun5 ti7 phaiN2-chheng3-chheng3 e5 hai2--nih na2 poe na2 chhiong.  Hai2-eng2 eng2 kah chhiuN7 soaN kang7-khoan2, kah[ka2]-na2 pi2 chun5-ui5 khah koan5; m7-koh chun5 na2 thian-go5 chai-loh8-khi2 hai2-eng2, chit8-e7-a2 koh chhiong chiuN7 koan5-koan5-koan5 e5 hai2-eng2-teng2.  Tui3 sio2-jin5-hi5 kong2--khi2-lai5, che si7 chin chhu3-bi7 e5 chhit-tho5, m7-koh tui3 chui2-chhiu2 lai5 kong2 si7 chin phaiN2-lian2, boe2--ah[a] chun5 lin-lin-long3-long3, kau7-pang hou7 hai2-eng2-chui2 sut kah chhui3-soaN3 ti7 kah-pan2 teng2; chu2-iau3 e5 chun5-ui5 chhiuN7 lou5-tek-a2 hong5 at tng7--khi3.  Chun5 to3-khi 1 peng5, chui2 ma7 chhiong--jip8-lai5.  Sio2-jin5-hi5 kam2-kak chia e5 kiaN5-chun5-lang5 gui5-hiam2--ah[a], lian7 ka-ti7 ma7 ai3 chu2-i3 mai3 hou7 phu5 soaN3 ti7 chui2-bin7 e5 kau7-pang kah[kap] chun5-niu5 siong--tioh8.  U7 chit8-si5-a2 ku2 thiN ou-ma3-ma3 hou7 i khoaN3 be7 tioh8 mih8-kiaN7, m7-koh sih-na3 e5 siam2-kng ka7 kui e5 hian7-tiuN5 chio3 kah beng5-beng5; i khoaN3-tioh8 ong5-chu2 tim5-loh8-khi3 chhim-chhim e5 hai2-eng2--nih, i chin hoaN-hi2, in-ui7 i jin7-ui5 an2-ne i chiah e7-tang3 kah[kap] ong5-chu2 tau3-tin7.  Jian5-au7 chiah siuN7-tioh8 jin5-lui7 si7 bo5-hoat-tou7 ti7 chui2-te2 seng-oah8; ong5-chu2 na7 loh8-khi3 kau3 sio2-jin5-hi5 in lau7-pe7 e5 siaN5-po2 e5 si5, choat8-tui3 si2.  M7-koh ong5-chu2 be7-sai2 si2, m7-chiah i chhang3-jip8-khi3 chhim-chhim e5 hai2-eng2 e7, boe2--a[choe3-au7] kau3 ong5-chu2 hia, koah-lau5 e5 hai2-chui2 hou7 ong5-chu2 siu5-chui2 e5 khui3-lat8 tit8-tit8 bo5--khi3.  Ong5-chu2 e5 si3-ki 
 
bo5-lat8, bak8-chiu ma7 kheh, na7 bo5 sio2-jin5-hi5 kiu3, i to7 bo5-mia7.  Sio2-jin5-hi5 ka7 i thaN2 ti7 chui2-bin7, toe3 hai2-eng2 phiau-liu5.  
Keh-tng2-jit8 hong-thai koe3 liau2, ju2 lai5 ju2 ang5-ge5 e5 jit8-thau5 tui3 chui2-bin7 phu5--khi2-lai5, jit8-thau5-kng hou7 ong5-chu2 e5 chhui3-phe2 hoe5-hok8 cha2-cheng5 e5 kong-chhai2; m7-koh i e5 bak8-chiu iau2 kheh-kheh.  Sio2-jin5-hi5 chim i e5 cheng5-hah8[hiah8], ka7 i tam5--khi3 e5 thau5-chang loah8 kau3 au7-thau5-khok, bo5-joa7-ku2 in kau3 khoaN3 e5 tioh8 liok8-te7 e5 sou2-chai7, hai2-hoaN7 hu3-kin7 si7 chin sui2 e5 lek8-sek chhiu7-na5, hia u7 chit8 tong3 chhu3, chhu3 e5 thau-cheng5 u7 koan5-long3-long3 e5 ia5-chi2-chhiu7.  Hoe-hng5 lai7-te2 u7 cheng3 kam-a2 kah[kap] Lemon.  Chia u7 chit8 tiau5 sio2-hai2-oan, oan teng2-bin7 e5 chui2 chin peng5-cheng7 m7-koh chin chhim.  M7-chiah sio2-jin5-hi5 thoa ian-tau5 e5 ong5-chu2 siu5 tui3 hai2-pou lai5, hai2-pou teng2-bin7 e5 soa si7 peh8-siak-siak.  I ka7 ong5-chu2 hu5 tiam3 jit8-thau5-kng chio3 e7 tioh8 e5 sou2-chai7, koh se3-ji7 ka7 ong5-chu2 e5 thau5 khng3 pi2 sin-khu khah koan5--tiam2-a.  
Au7--lai5 hit tong3 toa7 keng chhu3 e5 cheng-siaN tan5--lou3[louh], hoe-hng5 ma7 lai5 chit8 tin7 cha-bou2-gin2-a2.  Sio2-jin5-hi5 siu5 khi3 li7 hai2-kiN5 khah hng7 e5 sou2-chai7, bih ti7 phu5-chhut chui2-bin7 e5 hai2-chioh8 tiong-kan; au7--lai5 i iong7 hai2-chui2-pho kham3 i e5 thau5 kah[kap] am7-kun2, hou7 lang5 khoaN3 be7 tioh8 bin7; ji7-chhiaN2 koh kou3-siu2 hit e5 khou2-lian5 ong5-chu2 u7 siaN2 pian3-hoa3.  I chiu2 bo5 joa7-ku2, to7 khoaN3 tioh8 chit8 e5 siau3-lu2 teh kiaN5 oa2 ong5-chu2 to2 e5 sou2-chai7.  Thau5--a hit e5 siau3-lu2 chin kiaN-hiaN5, m7-koh bo5-joa7-ku2, i to7 kio3 chit8-tin7 lang5 lai5.  Hit-tong-si5 sio2-jin5-hi5 ma7 khoaN3 tioh8 ong5-chu2 oah8--khi2-lai5, tui3 ui5 ti7 i piN--a[a2] e5 lang5 chhio3.[,] soah bo5 tui3 sio2-jin5-hi5 chhio3, in-ui7 ong5-chu2 m7-chai-iaN2 si7 sio2-jin5-hi5 kiu3--i, hou7 sio2-jin5-hi chiok kan-khou2--e[e5].  Tng ong5-chu2 hong5 chhoe7[chhoa7] jip8-khi2 hit tong3 chhu3 e5 si5-chun7, sio2-jin5-hi5 to7 siong-sim chhang3 jip8-khi2 chui2-te2, tng2-khi2  in lau7-pe7 e5 siaN5-po2.  Sio2-jin5-hi5 pun2-chiaN5 to7 tiam7 tiam7 koh ai3 siuN7-tang-siuN7-sai, chit-ma2 soah pi2 khah-cha2 khah giam5-tiong7.  In hia e5 a-chi2 mng7 i khi2-li chui2-bin7 chhit-tho5 khoaN3 tioh8 siaN2, m7-koh i long2 bo5 kong2 siaN2.  Chin che7 kang e5 chai2-khi2 kah[kap] am3-si5 i siu5-chhut chui2-bin7 khi3 kau3 i khng3 ong5-chu2 e5 sou2-chai7.  Ti7 hoe-hng5 e5 koe2-chi2, sio2-jin5-hi5 tui3 in pa2-chui2 khoaN3 kau3 chhai2-siu, soah m7-bat khoaN3 tioh8 ong5-chu2, tak8-kai2[pai2] long2 pho7 tioh8 pi-ai e5 sim-cheng5 tng2-khi2 
 
chhu3.  Boe2--ah[a] jim2-be7-tiau5, ka7 kui e5 tai7-chi3 kong2 hou7 chit8 e5 a-chi2 thiaN.  Liau2-au7 in sou2-u7 e5 a-chi2 ma7 long2 chai--a.  Koe3 bo5 joa7-ku2, ma7 thoan5 kau3 bou2 chit8 e5 jin5-hi5 e5 hiN7-a2 lai7, chit e5 jin5-hi5 chai-iaN2 chit e5 ong5-chu2 si7 siang2, ma7 u7 khoaN3 tioh8 hit tai5 chun5 pan7-toh e5 cheng5-heng5, ji7-chhiaN2 ma7 ka7 ong5-chu2 toa3 toh, ong5-kiong e5 sou2-chai7 kong2 hou7 in hia e5 a-chi2 thiaN.  
In hia e5 a-chi2 kong2: ¡§Sio2-moe7!  KiaN5.¡¨  Jian5-au7 in chhiu2 khan--leh, pai5 cho3 tng5-tng5 chit8-choa7, siu5 chiuN7 chui2-bin7, kau3 ong5-chu2 khia7 e5 kiong-tian7 hia khi3.  Hit tong3 ong5-kiong si7 iong7 kng-ng5 e5 chioh8-thau5 sou2 khi2--e5, u7 chin tng5 e5 tai7-li2-chioh8 chioh8-gam2, u7 chit8 tiau5 chioh8-gam2 thang3 kau3 hai2-piN.  TaN i i2-keng chai-iaN2 ong5-chu2 toa3 ti7 toh-ui7, m7-chiah u7 chit8-cham7, ti7 beh-am3-a2 kap am3-si5 e5 si5-chun7 ti7 ong5-kiong e5 hai2-bin7 hu7-kin7 seh8.  Sio2-jin5-hi5 pi2 in hia e5 a-chi2 khah ho2-taN2, siu5 koh khah oa2 hai2-piN.  Ki5-sit8 i bat it-tit8 siu5 kau3 ti7 hai2-piN tai7-li2-chioh8 chioh8-gam2 e5 e7-bin7 hia, hia si7 chit8 tiau5 chin eh8 e5 hai2-kiap, ji7-chhiaN2 chioh8-gam2 e5 iaN2 koh in3 ti7 hai2-bin7.  Sio2-jin5-hi5 e7-tang3 che7 ti7 hia siong3 hit e5 siau3-lian5 e5 ong5-chu2, m7-koh ong5-chu2 soah jin7-ui5 goeh8-niu5-chi2 teh kho2-lian5 i si7 ka-ti7 kou-toaN chit8 e5.  Sio2-jin5-hi5 bih ti7 chheN-chhui3 e5 chhau2-bou5 teh thau khoaN3, chun2-na7 hong chhoe tioh8 I chhiuN7-ge5-sek e5 thau5-kin, khoaN3 tioh8 e5 lang5, in ma7 e7 jin7-ui5 si7 thian-go5 teh tian2-sit8.  Sio2-jin5-hi5 chiam7-chiam7 teh kah-i3 jin5-lui7, koh khah hi-bang7 ka-ti7 si7 jin5-lui7, in-ui7 jin5-lui7 e5 se3-kai3 kaN2[ka2]-na2 pi2 i e5 se3-kai3 ke chin toa7.  Chit-ma2 sio2-jin5-hi5 siuN7 beh chai e5 tai7-chi3 chin che7, in hia e5 a-chi2 soah bo5-hoat-tou7 hoe5-tap i sou2-u7 e5 mng7[bun7]-te5.  M7-chiah khi3 mng7 chheng-chho2 liok8-te7 se3-kai3 e5 a-ma2, in a-ma2 kio3 liok8-te7 si7 hai2-teng2 e5 kok u7-iaN2 chin ha7[hah8]-su.  
Sio2-jin5-hi5 mng7: ¡§Jin5-lui7 na7 chui2 im in be7 si2, in e7-tang3 eng2-oan2 oah8--leh bo5?  In kam2 chhiuN7 ti7 hai2-te2 e5 lan2 e7 si2--bo5?¡¨  
Lau7 a-ma2 kong2: ¡§Tioh8, in it-teng7 e7 si2, ji7-chhiaN2 in e5 siu7-mia7 pi2 lan2 khah te2, lan2 u7 e5 oah8 kau3 saN-pah hoe3, m7-koh si2 e5 si5-chun7, kan-taN e7 pian3-seng5 chui2-bin7 e5 chui2-phou, m7-chiah ti7 chia lan2 lian7 chit8 e5 sou2 ai3 e5 lang5 e5 bong7 to bo5.  Lan2 bo5 eng2-oan2 e5 leng5-hun5, tioh8 chhiuN7 chheN-sek e5 hai2-chhau2 hong5 koah-tiau7 to7 bo5-hoat-tou7 koh oah8.  OaN7 lai5 khoaN3 jin5-lui7, in u7 eng2-oan2 e5 leng5-hun5, sui-bong2 bah-the2 pian3-cho3 thou5-hun2, ma7 iau2 e7-tang3 seng-chun5.  ChhiuN7 lan2 phu5 chiuN7 chui2-bin7 khoaN3 liok8-te7 kang7-khoan2, jin5-lui7 e5 leng5-hun5 ma7 e7 chiuN7 kau3 lan2 eng2-oan2 khoaN3 be7 tioh8, m7 chai mia5 e5 eng5-iau7 se3-kai3.¡¨  
Sio2-jin5-hi5 toa3 pi-siong teh mng7 kong2: ¡§Ui7-choaN2-iuN7 lan2 bo5 eng2-seng e5 leng5-hun5--leh?  Goa2 kam-goan7 iong7 lan2 e7-tang3 oah8 e5 nng7, saN pah tang, lai5 oaN7 cho3 chit8 kang e5 lang5, koh chin hi-bang7 chai-iaN2 thiN-chhiN teng2-bin7 kong-beng5 e5 se3-kai3.¡¨  
Lau7 a-ma2 kong2: ¡§Li2 bo5 eng3-kai an2-ne siuN7, goan2 kam2-kak ka-ti7 e7 pi2 jin5-lui7 koe3 liau2 khah heng7-hok, khah ho2.¡¨  
Sio2-jin5-hi5 kong2: ¡§Na7 an2-ne, goa2 e7 si2, koh lai5 pian3-cho3 hai2-bin7 e5 chui2-phou, si3-ke3 liu5-long7.  Ma7 thiaN be7 tioh8 hai2-eng2 e5 im-gak8-siaN, khoaN3 be7 tioh8 bi2-le7 e5 hoe-lui2 kap ang5-sek e5 jit8-thau5.  Kam2 chin-chiaN3 goa2 bo5-hoat-tou7 tit-tioh8 chit8 e5 eng2-seng e5 leng5-hun5?¡¨  
Lau7 a-ma2 kong2: ¡§Bo5-hoat-tou7, tu5-liau2 u7 chit8 e5 lang5 chiok ai3--li2, pi2 ai3 in pe7-bu2 koh khah ai3; koh na7 i sou2-u7 e5 su-siong2 kap sou2-u7 e5 ai3 long2 chu7-chip8 ti7 li2 e5 sin--siong7, hou7 bok8-su ka7 i e5 chiaN3-chhiu2 khng3 ti7 li2 e5 chiaN3-chhiu2, kio3 i chiu3-choa7 tui3 li2 chin-seng5, jian5-au7 i e7 hou7 li2 chit8 e5 leng5-hun5, ji7-chhiaN2 ma7 po2-chun5 ka-ti5 e5.  M7-koh he bo5-kho2-leng5 hoat-seng.  Li2 e5 boe2 tui3 lan2 lai5 kong2 si7 chin sui2, na7 tui3 jin5-lui7 lai5 kong2 si7 chap8-chng5 e5 bai2.  In m7-chai boe2 li7-pian7 e5 sou2-chai7, jin7-ui5 beh sui2 ai3 u7 nng7 ki iong2 e5 thiau7-a2, jin5-lui7 kio3-cho3 kha.¡¨  
Chu7 an2-ne sio2-jin5-hi5 oan3-than3, tai3 iu-chhiu5 khoaN3 i e5 boe2.  Lau7 a-ma2: ¡§Khah hoaN-hi2--le[leh], koh ai3 oah8-thiau3-thiau3 lai5 koe3 lan2 chit saN-pah ni5, saN-pah ni5 kong2--lai5 si7 put-chi2-a2 tng5.  Kau3 siu7-mia7 kai chiong e5 si5, lan2 e7-tang3 song2-song2-khoai3-khoai3 hioh-khun3.  Eng5-am3 kiong-lai7 u7 bu2-hoe7--ne[neh].¡¨  
Chit tiuN5 bu2-hoe7 pi2 in ti7 liok8-te7 sou2 khoaN3--e5 sui2 thai3 che7--leh.  Bu2-thiaN e5 piah kap thian-pong5 long2 si7 kau7 koh thang-kng e5 chui2-chiN.  Kui2 na7 pah liap8 toa7-liap8 ham-a2-khak pai5 ti7 piah nng7 peng5, in u7 e5 si7 tim3-ang5-sek, u7 e5 si7 chhau2-lek8-sek, lai7-bin7 koh tiam2-tioh8 na5-sek e5 teng-hoe2, ka7 kui-e5 pang5-keng chio3 kah kng-iaN3-iaN3, koh chio3 kau3 goa7-khau2, ka7 goa7-bin7 e5 hai2 ma7 chio3 kah kng-kng.  Bu2-thiaN lai7 u7 chit8 tiau5 chin khoah e5 chui2-lau5, kang--e5 kap bo--e5 e5 jin5-hi5 tioh8 ti7 hia phoe3-hap8 ka-ti7 iu-bi2 e5 koa-siaN teh thiau3-bu2.  Hit chiah sio2-jin5-hi5 chhiuN3 liau2 siong7 ho2 thiaN, m7-chiah kiong--lih e5 jin5-hi5 phah-phok8-a2 kap io5 boe2 o-lo2--i.  Sio2-jin5-hi5 chek-si5 kam2-kak chin hoaN-hi2, in-ui7 chai-iaN2 bo5-lun7 ti7 hai2-te2 iah-si7 liok8-te7 i e5 siaN long2-si7 siong7 iu-bi2--e5.  M7-koh bo5 joa7-ku2 i koh siuN7-tioh8 hai2 teng2-bin7 e5 se3-kai3.  In-ui7 bo5-hoat-tou7 pang3 be7-ki3 hit e5 ian-tau5 ong5-chu2, ma7 hoan5-lo2 bo5 chhiuN7 ong5-chu2 u7 eng2-seng e5 leng5-hun5, m7-chiah thau-thau-a2 siu5 kau3 ong5-kiong e5 goa7-khau2, lang5 long2 ti7 kiong-lai7 hoaN-hi2 chhiuN3-koa e5 si5, i soah kou-toaN che7 ti7 ka-ti7 e5 hoe-hng5 teh iu-bun7.  Jian5-au7 i tui3 chui2--nih thiaN-tioh8 lah-pah-siaN, koh ioh kong2: ¡§Ong5-chu2 ti7 hai2 teng2-bin7 teh hang5-heng5.  Ui7 tioh8 beh ke3 hou7 ong5-chu2 kap tit-tioh8 eng2-seng e5 leng5-hun5, siaN2 tai7-chi3 goa2 long2 kaN2 cho3.  Than3 a-chi2 in teh thiau3-bu2, goa2 beh chhoe7 hit e5 hai2--nih e5 ang-i5.  Sui-bong2 phou2-thong-si5 chin kiaN--i, m7-koh i e7-tang3 hou7 goa2 i3-kian3 kap pang-chan3.¡¨  
M7-chiah sio2-jin5-hi5 li7-khui i e5 hoe-hng5, siu5 tui3 khi2 chui2-pho e5 kng2-le5-a2 chng7 hia khi3, hit e5 ang-i5 khia7 ti7 kng2-chng7 e5 au7-piah.  Chit tiau5 lou7 sio2-jin5-hi5 khah cha2 m7 bat siu5-koe3; hia bo5 hoe ma7 bo5 chhau2, kan-taN hian3-hian3, phu2-phu2 e5 soa-a2-te7, tit8-tit8 thang3 kau3 hit e5 kng2-chng7.  Kng2-chng7 e5 chui2 na2 khi2-pho e5 chui2-chhia lian2-a2 chit8-lian2 chit8-lian2 tit8-tit8 seh8, ka7 jip8-khi2 lai7-bin7 e5 mih8-kiaN7 ka2-jip8 bo5-te2 chhim-kheN.  Kng2-chng7 au7-piah si7 koai3-ki5 e5 chhiu7-na5, chhiu7-na5 chiaN3-tiong si7 ang-i5 e5 khia7-ke.  Chit phian3 chhiu7-na5 e5 chhiu7-a2 long2 si7 che7-kha-thang5, na2 tong7-but8 na2 sit8-but8 e5 mih8-kiaN7, chhiu7-ki long2 si7 tng5 koh siuN5 e5 chhiu2, teng2-bin7 u7 na2 bin7-thang5 e5 cheng2-thau5-a2.  Hai2-te2 e5 mih8-kiaN7 na7 khi3 khap8-tioh8 hia e5 chhiu7-ki, tioh8 hou7 in liah8 tiau5, liah8 kah an5-an5.  Sio2-jin5-hi5 hou7 gan2-cheng5 e5 cheng5-keng2 kiaN kah be7-tin2-tang7, sim-chong7 ma7 thiau3 kah chin li7-hai7.  M7-koh i siuN7-tioh8 ong5-chu2 kap ng3-bang7 e5 eng2-seng leng5-hun5, chu7 an2-ne hoe5-hok8 iong2-khi3, ka7 i jiu5-nng2 e5 tng5 thau5-mng5 tiN5 ti7 thau5-khak-teng2, chiah be7 hou7 che7-kha-thang5 liah8--tioh8.  I ka7 siang-chhiu2 phoaN7 ti7 heng-cheng5, chhiuN7 hi5 ti7 chui2-te2 liong3-siu5 kang7-khoan2, chin kin2 nng3 koe3 hit e5 chui2-lau5, chui2-lau5 nng7 peng5 long2 si7 che7-kha-thang5 e5 chhiu2 kap cheng2-thau5-a2 tng beh liah8--i.  Ti7 hai2 e5 si2-lang5 kut-thau5, chiuN2, toa7 kap chun5-tou2 teng2-teng2 long2 hou7 chia e5 che7-kha-thang5 tiN5--lang5 e5 chhiu2 liah8-tiau5-tiau5 m7 pang3.  Koh u7 chit8 chiah jin5-hi5, hou7 in liah8-tiau5 kap sng3--si2.  Che tui3 sio2-jin5-hi5 lai5 kong2 si7 pi2 siaN2-mih koh khah khiong2-pou3.  
Sio2-jin5-hi5 chit-ma2 kau3 chhiu7-na5 lai7 e5 lom3-thou5 e5 sou2-chai7, hia e5 tiong-ng u7 chit8 tong3 chhu3.  He si7 iong7 peng2-chun5 im--si2 e5 lang5-kut-thau5 sou2 khi2--e5.  Hai2-ang-i5 tioh8 che7 ti7 hia, chit8 chiah chiuN5-chi5 tng ui3 i e5 chhui3 teh chiah8 mih8-kiaN7, to na2 chhiuN7 lang5 teh chhi7 kim-si-chhiok chiah8 thng5 kang7-khoan2.  
Hai2-ang-i5 kong2: ¡§Goa2 chai-iaN2 li2 beh chhong3-siaN2, li2 u7 kau3 gong7, m7-koh goa2 e7 sun7 li2 e5 i3, goa2 kho2-lian5 e5 kong-chu2, i e7 tai3 hou7 li2 pi-siong.  Li2 siuN7 beh hiN3-sak li2 e5 hi5-boe2, beh chhiuN7 liok8-te7 e5 jin5-lui7 u7 nng7 ki kha, hou7 siau3-lian5 ong5-chu2 lai5 ai3--li2, koh beh tit eng2-seng e5 leng5-hun5.¡¨   Jian5-au7 hai2-ang-i5 chhio3-chhio3, koh kong2: ¡§Li2 lai5 kah chin tu2 ho2, in-ui7 bin5-a2-chai3 jit8-chhut i2-au7, kau3 kah me5-ni5 boe2 i2-cheng5, goa2 long2 bo5-hoat-tou7 pang-chou7--li2.  Goa2 beh kap chit8 thiap ioh8, li2 ai3 ti7 bin5-a2-chai3 jit8-chhut i2-cheng5 chah i siu5-chiuN7 hoaN7, che7 tiam3 hai2-soa-pou ka7 lim--loh8-khi3.  Hit tang-chun7 li2 e5 boe2 tioh8 e7 bo5--khi3, e7 kiu cho3 jin5-lui7 e5 kha, m7-koh li2 e7 kam2-kak chin thiaN3, na2 chhiuN7 lai7-kiam3 ka7 li2 lio5 kang7-khoan2.  M7-koh khoaN3-tioh8 li2 e5 lang5 long2 e7 kong2 li2 si7 in khoaN3 koe3 tang tiong siong7 sui2 e5 cha-bou2-gin2-a2.  Li2 e7-tang3 po2-lau5 chit-ma2 sou2 u7 e5 iu-nga2 kha-pou7, thiau3-bu2 e5 lang5 bo5 chit8 e5 pi2 li2 thiau3 khah chu7-jian5, khah sui2.  Put-ko3 li2 mui2 kiaN5 chit8 pou7, tioh8 na2 khia7 ti7 chit8 ki lai7-kiam3-kiam3 e5 to-a2 teng2, koh e7 lau5-hoeh, li2 na7 kam-goan7 jim2-siu7 chia e5 thong3-khou2, goa2 tioh8 pang-chou7--li2.¡¨  
 
Sio2-jin5-hi5 tai3 chhoah-chhoah e5 siaN in3-kong2: ¡§Ho2!  Goa2 goan7-i3.¡¨  In-ui7 i siuN7-tioh8 hit e5 ong5-chu2 kap eng2-seng e5 leng5-hun5.  
Hai2-ang-i5 kong2: ¡§M7-koh ai3 e7 ki3--tit, tng li2 pian3-cho3 lang5-heng5 liau2, li2 tioh8 be7-tang3 koh cho3 jin5-hi5--lou[louh].  Li2 eng2-oan2 bo5-hoat-tou7 koh chhang3-jip8-khi3 hai2-te2, khi3 lin2 a-chi2 kap lin2 lau7-pe7 e5 ong5-kiong--lou[louh].  Koh-lai5 li2 na7 bo5 tit-tioh8 ong5-chu2 e5 ai3-cheng5, hou7 i ui7-tioh8 li2 kam-goan7 be7-ki3-tit in pe7-bu2, koh chin-seng5 ai3--li2, in2-chun2 bok8-su hap8-oa2 lin2 e5 chhiu2 chiaN5 cho3 ang-bou2 e5 si5, an2-ne li2 tioh8 eng2-oan2 bo5 eng2-seng e5 leng5-hun5--lou[louh].  Ti7 ong5-chu2 kap pat8 e5 cha-bou2 kiat-hun e5 thau5-chit8 e5 chai2-khi2, li2 e5 sim e7 iuN5--khi3, li2 ma7 e7 chiaN5 cho3 hai2-eng2 teng2-bin7 e5 chui2-pho.¡¨  
Sio2-jin5-hi5 kong2: ¡§Goa2 goan7-i3 chhi3.¡¨  M7-koh i e5 bin7 peh8-si2-sat.  
Hai2-ang-i5 kong2: ¡§Put-ko3 li2 ai3 hu3-chiN5, ji7-chhiaN2 goa2 e5 iau-kiu5 chin toa7.  Li2 u7 pi2 toa3 ti7 chhim-hai2 e5 jin7-ho5 lang5 khah iu-bi2 e5 siaN-im, li2 ma7 siong-sin3 iong7 che e7-tang3 be5-khip hit e5 ong5-chu2, m7-koh li2 ai3 chiong chit e5 siaN-im hou7--goa2.  Goa ai3 li2 ka7 chit e5 siong7 ho2 e5 mih8-kiaN7 lai5 oaN7 chit thiap ioh8-a2.  Goa2 ai3 ka7 goa2 e5 hoeh chham jip8-khi3 ioh8-a2 lai7-bin7, hou7 i lai7 kah chhiuN7 chit8 ki to kang7-khoan2.¡¨  
Sio2-jin5-hi5 kong2: ¡§Ah na7 an2-ne ka7 goa2 e5 siaN-im theh8--khi3, goa2 iau2 chhun siaN2-mih--neh?¡¨  
Hai2-ang-i5 kong2: ¡§Li2 sui2 e5 goa7-piau2, iu-nga2 e5 kha-pou7 kap e7 kau--lang5 e5 bak8-chiu, kan-taN chia--e5 tioh8 kau3 li2 ban2 tiau5 cha-pou-lang5 e5 sim, an2-choaN2, li2 kaN2--bo5?  Ka7 li2 e5 chih chhun--chhut-lai5, goa2 ka7 koah-loh8-lai5 cho3 goa2 e5 ioh8-a2 chiN5, goa2 chiah ka7 chit thiap ioh8-a2 hou7--li2.¡¨  
Au7--lai5 hai2-ang-i5 ka7 toa7-tiaN2 khng3 ti7 hoe2 teng2 chun2-pi7 choaN chit thiap mou5-ioh8.  
 
Hai2-ang-i5 ka7 choa5 pak8 cho3-hoe2, cho3 chit8 oan5 kat iong7 lai5 se2 poe-a2 e5 si5-chun7 kong2: ¡§Siong7 iau3-kin2 si7 ai3 chheng-khi3.¡¨ koh-lai5 i chhak8 ka-ti7 e5 heng-kham2, hou7 ou-hoeh tih-jip8-khi3 toa7-tiaN2.  Chui2-khi3 pian3 kah chiaN5 khiong2-pou3, khoaN3--tioh8 e5 lang5 bo5 chit8 e5 bo5 kiaN--e5.  Hai2-ang-i5 put-si5 teh ka7 chhun--e5 e5 ioh8-chai5 lok jip8-khi3 toa7-tiaN2, ioh8-chui2 tu2 kun2 e5 si5, kun2-chui2 siaN na2 khok8-hi5 e5 khau3-siaN.  Mou5-ioh8 chong2-sng3 choaN ho2--ah[a], khoaN3--khi2-lai5 chhiuN7 siong7 chheng e5 chui2.  Hai2-ang-i5 kong2: ¡§Li2 e5 ioh8-a2 ho2--ah[a].¡¨  Jian5-au7 i ka7 sio2-jin5-hi5 e5 chih8 koah--khi2-lai5, hou7 sio2-jin5-hi5 pian3-cho3 e2-kau2, be7-tang3 kong2-oe7 kap chhiuN3-koa.  Hai2-ang-i5: ¡§Ka2-su2 li2 tng2--khi3 koe3 chhiu7-na5, hia e5 che7-kha-thang5 beh liah8 li2 e5 si5, ka7 tih chit chiong2 ioh8-chui2 ti7 in e5 sin-khu, tioh8 e7 ka7 in e5 cheng2-thau5-a2 li2 kah chhui3-chhui3-chhui3.¡¨  Put-ko3 sio2-jin5-hi5 m7-bian2 an2-ne cho3, goan7-lai5 che7-kha-thang5 khoaN3 tioh8 i chhiu2--nih hit thiap chhiuN7 thiN-chhiN siam2-sih e5 ioh8-chui2, tioh8 kiaN kah kiu--tng2-khi3.  
Sio2-jin5-hi5 chin kin2 nng3-koe3 chhiu7-na5 kap chhoah-lau5 e5 kng2-chng7.  I ti7 in lau7-pe7 e5 kiong--lih, khoaN3 bu2-thiaN e5 tian7-hoe2 hoa--khi3-a, tak8-e5 long2 teh khun3, m7-koh m7-kaN2 jip8-khi2 chhoe7--in.  Chit-ma2 i e2-kau2--a, ji7-chhiaN2 koh ai3 eng2-oan2 li7-khui--in.  I kam2-kak sim tih-beh chhui3, m7-chiah thau-thau-a2 jip8-khi2 hoe-hng5, tui3 in hia e5 a-chi2 e5 hoe-hng5 long2 ban2 chit8 lui2 hoe, koh ti7 i e5 chhiu2-sim chim chit8 chheng e5, hiong3 kiong-tian7 kong2 chai3-hoe7.  Jian5-au7 tui3 tim3-na5 e5 hai2-chui2 siu5--khi2-lih.  Sio2-jin5-hi5 khoaN3-tioh8 ong5-chu2 e5 kiong-tian7, phu5-chhut chui2-bin7, che7 tiam3 ong5-kiong thau5-cheng5 e5 tai7-li2-chioh8 chioh8-gam2 e5 si5, jit8-thau5 iau2 be7 chhut--lai5, m7-koh goeh8-niu5 chio3 kah kng-iaN7-iaN7.  M7-chiah sio2-jin5-hi5 ka7 hit thiap ioh8-a2 lim--loh8-khi3, soah chin-chiaN3 chhiuN7 chit8 ki lai7-kiam3-kiam3 e5 siang-chhui3 to, tui3 i jiu5-nng2 e5 kut-thau5 phoa3--khui.  I hun-khi3, chhiuN7 si2-lang5 to2--loh8-khi3 kang7-khoan2.  Jit8-thau5 tui3 hai2-bin7 peh--khi2-lai5 e5 si5, i chiah chheN2--khi2-lai5, kam2-kak chit8 chun7 to teh lio5 e5 thong3-khou2.  M7-koh hit e5 ong5-chu2 tu2 khia7 ti7 i e5 bak8-chiu cheng5, i bak8-chiu aN3 loh8-khi3 khoaN3, hoat-hian7 i e5 boe2 bo5--khi3-a, seN-chhut chit8 tui3 sui2 koh peh8 e5 kha-thui2, be7-su hou7 jim7-ho5 e5 cha-bou2-gin2-a2.  M7-koh bo5 chheng7-saN, m7-chiah iong7 i om7 koh bat8 e5 tng5 thau5-chang om i e5 sin-khu.  Ong5-chu2 mng7 i si7 siang2, tui3 toh-ui7 
 
lai5--e5.  Sio2-jin5-hi5 bo5-hoat-tou7 kong2-oe7, m7-koh iong7 i tim3-na5-sek, jiu5 tai3 iu e5 bak8-chiu teh khoaN3 ong5-chu2.  Boe2--a2 ong5-chu2 khan i e5 chhiu2, chhoe7[chhoa7] i jip8-khi2 ong5-kiong.  Sio2-jin5-hi5 mui2 kiaN5 chit8-pou7 to kap hai2-ang-i5 kong2--e5 kang7-khoan2, na2 chhiuN7 tah8 ti7 chiam iah si7 lai7-to teng2-bin7.  M7-koh i kam-goan7, ji7-chhiaN2 kha-pou7 khin kah na2 te5-khou-phou, kiaN5 ti7 ong5-chu2 e5 piN--a2, hou7 ong5-chu2 kap khoaN3 tioh8 i e5 lang5 long2 o-lo2 i iu-nga2 koh kut8-liu e5 kha-pou7.  Bo5 joa7-ku2 sio2-jin5-hi5 tioh8 chheng7 niu5-a2-si kap mi5 cho3 e5 ko-kui3 saN, chiaN5-cho3 kiong-lai7 siong7 sui2 e5 bi2-jin5.  Kho2-sioh i e2-kau2, bo5-hoat-tou7 kong2-oe7 kap chhiuN3-koa.  
Chit8 tin7 seN liau2 be7 bai2 e5 lu2-pi[pi7], chheng7--e5 si7 si-a2 saN, ma7 chheng7 kah kim-siak-siak, kiaN5 khah thau5-cheng5, ti7 ong5-chu2 kap in pe7-bu2 e5 cheng5-bin7 chhiuN3-koa.  U7 chit8 e5 chhiuN3 liau2 khah ho2-thiaN--e5, ong5-chu2 to7 phah-pok-a2 koh tui3 i chhio3, che tui3 sio2-jin5-hi5 si7 chin pi-ai e5 tai7-chi3.  I khah-cha2 chhiuN3 pi2 chit e5 m7-chai ke ho2 joa7-che7--leh.  SiuN7 kong2: ¡§Ou3!  Hi-bang7 ong5-chu2 e7-tang3 chai-iaN2 goa2 ui7-tioh8 beh kap i eng2-oan2 tau3-tin7, chiah hi-seng goa2 e5 siaN-im.¡¨  
Soa3--loh8-khi3 lu2-pi[pi7] toe3 iu-bi2 e5 im-gak8, thiau3 kah chhiuN7 bi2-le7 sian-lu2 teh poe e5 khoan2-sek.  Koh-lai5 sio2-jin5-hi5 ma7 ka7 i be5-lang5, peh8-phau-phau e5 chhiu2-kut giah8 koan5, liam kha-boe2 ti7 te7-pan2 liu, i2-cheng5 bo5 lang5 thiau3 kah chiah ho2, mui2 chit8 e5 tong7-chok long2 hou7 i e5 sui2 koh khah hiaN2-bak8, i chit8 tui3 toa3 kam2-cheng5 e5 bak8-chiu pi2 lu2-pi[pi7]  in e5 koa-siaN koh khah be5-in2 lang5 e5 sim.  Tak8-e5 lang5 long2 be5--lou[louh], ong5-chu2 siong7 be5.  Sui-bong2 i e5 kha tap tioh8 te7 to na2 chhiuN7 tah8 ti7 lai7-to teng2-thau5, i ma7 koh chin iong7-sim thiau3, khoaN3 e7-tang3 lai5 tit-tioh8 ong5-chu2 e5 hoaN-hi2.  
Ong5-chu2 kong2 sio2-jin5-hi5 eng3-kai tiaN7-tiaN7 lau5-loh8-lai poe5--i, ji7-chhiaN2 ma7 in-chun2 sio2-jin5-hi5 khun3 ti7 ong5-chu2 mng5-khau2 e5 si-jiong5 cho3 e5 tiam[tiam7]-a2 teng2-bin5.  Ong5-chu2 phai3 lang5 the3 sio2-jin5-hi5 cho3 chit8 nia2 lou5-phok8 e5 saN, e7-tang3 hou7 sio2-jin5-hi5 kap i che7 cho3-hoe2 khia5-be2.  In tau3-tin7 khia5-be2 nng3-koe3 chheng-phang e5 chhiu7-na5.  Chhiu7-na5 chheN-sek e5 chhiu7-oe chhe3 koe3 in e5 keng-kah-thau5, se3-chiah 
 
chiau2-a2 ti7 chheN-chhui3 e5 chhiu7-hioh8 lai7-bin7 teh chhiuN3-koa.  Sio2-jin5-hi5 kap ong5-chu2 cho3-hoe2 peh-khi2-lih koan5-soaN e5 soaN-thau5.  Sui-jian5 sio2-jin5-hi5 jiu5-nng2 e5 kha hoeh lau5 kah chin giam5-tiong7, koh in3 u7 i e5 kha-jiau2, sio2-jin5-hi5 kang7-khoan2 chhio3-chhio3 toe3 ti7 ong5-chu2 e5 au7-piah, it-tit8 peh kau3 in e7-tang3 aN3-aN3 khoaN3-tioh8 hun5 ti7 e7-bin7 chhin-chhiuN7 chit8 tin7 chiau2-a2 chheng3 koan5-koan5 teh poe kang7-khoan2.  Tng ong5-kiong tak8-e5 long2 khun3--khi3 e5 si5, sio2-jin5-hi5 to[to7] che7 ti7 khoah-khoah e5 tai7-li2-chioh8 chioh8-gam2.  In-ui7 i sio-lo7 e5 kha chim3 toa3 leng2-leng2 e5 hai2-chui2 e7 khah song2-khoai3.  Soa3--loh8 sio2-jin5-hi5 khi3 siau3-liam7 tioh8 ti7 hai2-te2 e5 chhin-lang5.  
U7 chit8 am3, in hia e5 a-chi2 chhiu2 khan chhiu2, phu5 chiuN7 chui2-bin7, chhiuN3-koa chhiuN3 kah chin pi-ai, sio2-jin5-hi5 hiong3 in a-chi2 iat8 chhiu2, in a-chi2 ma7 jin7 tioh8 i, kong2 in si7 joa7-ni7 hoan5-lo2.  Chu7-an2-ne in tak8 am3 long2 lai5 kang7 chit8 e5 sou2-chai7, ji7-chhiaN2 u7 chit8 pai2 i khoaN3-tioh8 lau7 a-ma2 ti7 hng7-hng7 hia.  Lau7 a-ma2 u7 chin che7 ni5 m7 bat khi2-lai5 hai2-bin7--lou[louh].  Ma7 khoaN3-tioh8 thau5 ti3 ong5-koan e5 hai2-ong5.  Lau7 a-ma2 kap hai2-ong5 hiong3 i iat8-chhiu2, m7-koh m7-kaN2 chhiuN7 in hia e5 a-chi2 hiah oa2 hai2-hoaN7.  
Sio2-jin5-hi5 ai3 ong5-chu2 e5 theng5-tou7 soah chit8-jit8 chit8-jit8 chhim, m7-koh ong5-chu2 kan-taN ka7 tong3-cho3 gin2-a2 teh ai3--i.  Ong5-chu2 m7-bat siuN-kong2 beh chhoa7 i cho3 bou2.  Tan7-si7 ong5-chu2 na7 bo5 ka7 chhoa7, sio2-jin5-hi5 tioh8 tit-be7-tioh8 eng2-seng e5 leng5-hun5.  Ji7-chhiaN2 ong5-chu2 kap pat8-lang5 kiat-hun e5 keh-kang, i to[to7] e7 pian3-cho3 hai2--nih e5 chui2-phok-a2.  
Tng ong5-chu2 ka7 mouh--leh, chim i sui2-sui2 e5 thau5-khak-hiah8 e5 si5, sio2-jin5-hi5 e5 bak8-chiu na2 teh mng7-kong2: ¡§Li2 kam2 m7 si7 siong7 ai3--goa2?¡¨  
Ong5-chu2 kong2: ¡§Si7--ah[a], tui3 goa2 lai5 kong2 li2 si7 po2-poe3, in-ui7 li2 u7 siong7 sian7-liong5 e5 sim, li2 tui3 goa2 siong7 chhian5[khian5]-seng5, ji7-chhiaN2 li2 seng5 chit8 e5 goa2 bat khoaN3-koe3 e5 cha-bou2-gin2-a2, m7-koh m7-bat koh khoaN3 tioh8 i.  Goa2 khah-cha2 hang5-heng5, peng2-chun5, hai2-eng2 ka7 goa2 ek kau3 bou2 chit8 keng bio7 hu3-kin7 e5 hai2-hoaN7.  Hia u7 kui2-na7 e5 siau3-lu2 teh cho3 ki5-to2, in lai7-bin7 siong7 siau3-lian5--e5 ti7 hoaN7-piN khoaN3-tioh8 goa2, koh kiu3--goa2, goa2 taN kiN3-koe3 i nng7 pai2, i si7 chit e5 se3-kan goa2 ui5-it e7-tang3 ai3 e5 lang5, m7-koh li2 seN-liau2 kah[kap] i chiok kang7, goa2 sim-lai5 e5 i ti7[tih]-beh hou7 li2 chiam3--khi3 lou[louh], i si7 hit keng bio7 lai7-bin7 e5 lang5, goa2 chin ho2-un7 u7 li2 lai5 chia tai7-the3 i, lan2 e7 eng2-oan2 cho3-hoe2.¡¨  
¡§Ai3!  Ong5-chu2 m7-chai-iaN2 si7 goa2 kiu3--i-e5.¡¨  Sio2-jin5-hi5 an2-ne siuN7.  ¡§Goa2 tui3 hai2--ni[nih] ka7 i thoa kau3 chhiu7-na5 hia, chhiu7-na5 lai7 u7 chit8 keng bio7.  Goa2 che7 ti7 hai2-chui2-pho e5 au7-piah, tan2 lang5 lai5 ka7 kiu3, goa2 khoaN3 koe3 hit e5 sui2 kou-niu5, ong5-chu2 khah ai3--i.¡¨  Sio2-jin5-hi5 chin oan3-than3, m7-koh bak-sai2 ma7 lau5 be7 chhut--lai5.  ¡§Ong5-chu2 kong2 hit e5 kou-niu5 taN kui-siok bio7-si7, m7-chiah i si7 be7 koh kui siok, in be7 koh saN-kiN3.  Put-ko3 goa2 soah kap i tau3-tin7, ji7-chhiaN2 koh tak8 kang khoaN3 tioh8 i.  Goa2 e7 chiau3 kou3--i, ai3--i, ui7 i hi-seng siN3-mia7.¡¨  
Bo5 joa7-ku2 thiaN-kong2 ong5-chu2 su-iau3 kiat-hun, beh chhoa7--e5 si7 keh-piah kok e5 kong-chu2.  Chit8 tai5 sui2-tang-tang e5 chun5 tng teh chhiaN5-keh, sui-bong2 ong5-chu2 kong2 taN beh khi3 keh-piah kok pai3-hong2, lang5 tioh8 e7 kong2 ki5-sit8 i si7 beh khi3 khoaN3 keh-piah kok e5 kong-chu2, chit8 toa7-tin7 lang5 toe3 i khi3, sio2-jin5-hi5 soah chhio3-chhio3 teh io5-thau5.  Sio2-jin5-hi5 pi2 pat8-lang5 khah chheng-chho2 ong5-chu2 e5 chin-i3.  
Ong5-chu2 bat tui3 sio2-jin5-hi5 kong2: ¡§Goa2 ai3 khi3 lu2-heng5, ma7 ai3 khi3 khoaN3 hit e5 bi2-le7 e5 kong-chu2, goan2 lau7-pe7 lau7-bo2 kio3 goa2 an2-ne cho3, m7-koh in si7 bo5-hoat-tou7 kiong5-pek goa2 ka7 i chhoa7 tng2-lai5 cho3 bou2.  Goa2 be7-sai2 ai3--i, in-ui7 bo5 seng5 bio7-si7 e5 sui2 kou-niu5.  Na7 hong5 pek ai3 soan2 chit8 e5 sin-niu5, goa2 kam-goan7 soan2 li2 chit e5 bak8-chiu e7 kong2-oe7, hong5 tan3-tiau7 e5 e2-kau2 siau3-lu2.¡¨
¡§Li2 kam2 m7 kiaN hai2?  Goa2 kho2-ai3 e5 siau3-lu2.¡¨  Tng in khia7 ti7 chit tai5 beh chai3 in khi3 keh-piah kok e5 chun5 kah-pan2 teng5, ong5-chu2 an2-ne kong2.  Soa3--loh8 ong5-chu2 tui3 sio2-jin5-hi5 kong2 hong-thai, bi5-bi5-hong, ti7 in e7-bin7 chhim-hai2 e5 koai3-hi5 kap chhang3-chui2 e5 lang5 khoaN3-tioh8 e5 kong-keng2.  Sio2-jin5-hi5 chhio3-chhio3 thiaN i kong, 
 
in-ui7 sio2-jin5-hi5 pi2 siang2 koh khah liau2-kai2 hai2-te2 e5 koai3-ki5.  
Ti7 goeh8-kng-me5, tu5-liau2 hoaN7-toa7--e5 i2-goa7, tak8-e5 long2 teh khun3, sio2-jin5-hi5 soah che7 ti7 kah-pan2, siong3 tui3 hai2-te2 loh8-khi3.  I siuN7-kong2 e7-tang3 khoaN3-tioh8 lau7-pe7 e5 siaN5-po2, in lau7 a-ma2 thau5 ti3 gin5-koan ti7 piN--a2, giah8 thau5 thau3-koe3 chhoah-lau5 e5 tiau5-chui2 khoaN3 chit chiah chun5 e5 liong5-kut.  Koh lai5 in hia e5 a-chi2 pu5 tiam3 hai2-eng2, na2 so in ka-ti7 peh8 phau-phau e5 siang-chhiu2, na2 tai3 iu-siong teh khoaN3 sio2-jin5-hi5.  I chhio3-chhio3 tui3 in a-chi2 iat8-chhiu2, siuN7 beh ka7 in a-chi2 kong2 i si7 joa7--ni[nih] khoai3-lok8, boan2-chiok.  M7-koh chun5-teng2 e5 hok8-bu7-seng kiaN5--koe3-lai5, tng in a-chi2 chhang3 jip8 khi2 chui2-te2, i jin7-ui5 hok8-bu7-seng khoaN3-tioh8--e5 kan-taN si7 hai2-chui2 e5 chui2-pok-a2 nia5.  
Keh-kang chai2-khi2, chun5 chin3-jip8 kau3 keh-piah kok siong7 be5-lang5 e5 siaN5-chhi7 e5 kang2-khau2.  Kau3-tng5 e5 cheng-siaN hiang2-khi2.  Ian2-chau3 e5 lah-pah-siaN ma7 tui3 tak8-e5 lau5-thah hong3-sang3 chhut--lai5.  Sin-khu chhah iaN7-iaN7-poe e5 ki5-a2, kng-sih-sih e5 chhi3-chheng3 e5 peng-a2 pai5 kah che5-che5 ti7 in beh kiaN5 e5 thong-to7.  Ui7-tioh8 kheng3-chiok, tak8 kang nau7-jiat8-kun2-kun2, bu2-hoe7, ian3-hoe7 chit8-tiuN5 chit8-tiuN5 tit8-tit8 khui.  
M7-koh kong-chu2 iau2-boe7 chhut--lai5, lang5 kong2 i ti7 siu-to7-iN7 toa7-han3, siu7 kau3-iok8, ti7 hia oh8 ong5-sek sou2-u7 e5 le2-gi5.  Boe2--a kong-chu2 chhut--lai5, hou7 chiok siuN7 beh chai-iaN2 i si7-m7-si7 chin-chiaN2 sui2 e5 sio2-jin5-hi5, ma7 ai3 seng5-jin7 i si7 m7-bat khoaN3-koe3 chiah sui2 e5 bi2-jin5.  Kong-chu2 e5 phoe5-hu u7-kau3 nng2, u7-kau3 iu3, ti7 ou koh tng5 e5 bak8-bai5-mou e7-bin7, hit tui3 bi5-bi5-chhio3, na5-sek e5 bak8-chiu, tian2-chhut khian5-seng5 kap sun5-kiat e5 kong-chhai2.  
Ong5-chu2 kong2: ¡§Si7 li2!  Goa2 to2 ti7 hai2-hoaN7 tih-beh si2 e5 si5, si7 li2 kiu3--goa2.¡¨  Kong ah kong2 ka7 bin5-ang5 e5 sin-niu5 pho7 toa3 heng-kham2.  Ong5-chu2 tui3 sio2-jin5-hi5 kong2: ¡§Ou3!  Goa2 u7-kau3 hoaN-hi2, goa2 siong7 toa7 e5 bang7 sit8-hian7--a, li2 u7 the3 goa2 hoaN-hi2--bo5?  Li2 kam2 m7 si7 long2 chiaN5 koan-sim goa2 e5 tai7-chi3.¡¨  
Sio2-jin5-hi5 chim ong5-chu2 e5 chhiu2, sim ma7 kam2-kak chhui3--lou[louh].  Ong5-chu2 hun-le2 e5 chai2-khi2, sio2-jin5-hi5 e7 bo5 mia7, e7 pian3-seng5 hai2-teng2 e5 chui2-pok-a2.  Tak8 keng kau3-tng5 e5 cheng-siaN hiang2-khi2, thoan5-leng7--e5 khia5-be2 seh8 siaN5 hong3-sang3 chit chan5 hun-su7.  Tak8 keng bio7 lai7 long2 tiam2 pang-iu5-teng, sin-long5 kap sin-niu5 chhiu2 khan chhiu2 chiap-siu7 chu2-chhi5 bok8-su chiok-hok e5 si5, hia e5 bok8-su to[to7] io5-tang7 hiuN-lou5.  Sio2-jin5-hi5 chheng7 si-a2-saN ma7 chng kah kim-siak-siak, the3 sin-niu5 khan si-a2-kin.  Put-ko3 sio2-jin5-hi5 bo5 teh thiaN chiok-hok e5 im-gak8, bak8-chiu bo5 teh khoaN3 sin5-seng3 e5 gi5-sek.  I siuN7--e5 si7 beh kau3 e5 si2-bong5 am3-mi5 kap beh sit-khi2 chai7-se3 sou2-u7 e5 mih8-kiaN7.  Hit kang beh-am3-a2 sin-long5 sin-niu5 chiuN7 chun5 e5 si5, phau3-a2 siaN pin3-piang3-kio3, ki5-a2 iaN7-iaN7-poe.  Chun5 e5 tiong-ng tah chi2-kim-sek e5 pou3-phang5.  Chun5-phang5 sun7 tioh8 hong-se3 tian2 kah khui-khui-khui, chun5 ti7 peng5-cheng7 e5 hai2-teng2 sai2 chin7-phang5.  Hong5-hun e5 si5 chhai2-teng tiam2 kah kng-iaN3-iaN3, chui2-chhiu2 ti7 chun5-bin7 song2-khoai3 teh thiau3-bu2.  Hou7 sio2-jin5-hi5 siuN7 tioh8 i te7-it-pai2 phu5-chhut hai2-bin7 sou2 khoaN3 e5 ian3-hoe7 kang7-khoan2 si7 hiah-ni[nih] hoaN-hi2, i ma7 toe3 jip8-khi2 thiau3-bu2, chhiuN7 iN3-a2 ti7 khong-tiong jiok mih8-kiaN7 sin-khu kang7-khoan2 hiah peng5-heng5 chu7-chai7, hou7 chai7 tiuN5 e5 lang5 long2 chin ka7 o-lo2.  Sio2-jin5-hi5 m7-bat thiau3 kah chiah-ni[nih] sui2, jiu5-nng2 e5 kha thiaN3 kah na2 chhiuN7 hou7 lai7-to koah kang7-khoan2.  Put-ko3 m7 chhap--i, in-ui7 khah lai7 e5 thang3-thiaN3 chhah ti7 i e5 heng-kham2--a.  Sio2-jin5-hi5 chai-iaN2 che si7 khoaN3 e7 tioh8 ong5-chu2 e5 siong7 boe2 am3.  I ui7-tioh8 ong5-chu2 li7-khui ka-teng5 kap kut-jiok[jiok8], koh hi-seng hiah sui2 e5 siaN-im, tak8 kang jim2-siu7 m7-bat thiaN--koe3 e5 thong3-khou2.  Chia e5 tai7-chi3 ong5-chu2 soah long2 m7-chai.  Chun5-teng2 e5 hoan-lok8 ian3-hoe7 it-tit8 nau7 kau3 poaN3-me5 koe3, sio2-jin5-hi5 kap ki5-tha e5 lang5 cho3-hoe2 hoaN-hi2 thiau3-bu2, sim-lai7 soah tit8-tit8 siuN7 tioh8 si2.  Koh-lai5 kui-e5 chun5-teng2 pian3 kah cheng7-cheng7-cheng7.  Chhun hoaN7-toa7--e5 bo5 khun3 khia7 ti7 toa7-piN.  Sio2-jin5-hi5 ka7 chhiu2 khng3 ti7 chun5-piN, taN-thau5 khoaN3 tang-peng5, theng3-hau7 chai2-khi2 thau5-pai2 e5 ang5-ha5, tioh8 si7 i si2 liau2 e5 thau5 tiau5 kng-soaN3.  Sio2-jin5-hi5 khoaN3 tioh8 in a-chi2 tui3 hai2-te2 phu5--khi2-lai5, in kap i kang7-khoan2 bin7 peh8-si2-sat.  M7-koh in e5 tng5 thau5-chang bo5 teh toe3 hong iaN7-iaN7-poe, in-ui7 tng5 thau5-chang long2 ka-tiau7--a.  
In kong2: ¡§Goan2 ka7 thau5-chang long2 hou7 hai2-ang-i5, tit tioh8 i e5 pang-chan3, hou7 li2 eng[eng5]-am3 be7 si2.  I hou7 gun2 chit8 ki to, ti7 chia, li2 khoaN3 to lai7-kiam3-kiam3, jit8-chhut i2-cheng5 li2 ai3 ka7 chit ki to chhah jip8-khi2 ong5-chu2 e5 sim-chong7, i e5 sio hoeh phun3 tioh8 li2 e5 kha, li2 e5 kha chiu7 e7 koh kap khi2-lai5 pian3-cho3 boe2.  An2-ne li2 koh si7 jin5-hi5, e7-tang3 tng3-lai5 lan2 hia, ti7 li2 pian3-seng5 hai2-phok-a2 i2-cheng5 koh oah8 saN pah ni5.  Kin2--leh!  Jit8-chhut i2-cheng5 m7 si7 i si2 pian7 si7 li2 bong5.  Lan2 lau7 a-ma2 ui7 tioh8 li2 u7-kau3 siong-sim, m7-chiah i e5 peh8 thau5-mng5 ma7 kap gun2 e5 thau5-chang hou7 hai2-ang-i5 ka tiau7 kang7-khoan2, siong-sim koe3-tou7 lai5 lak-liau2-liau2.  Ka7 ong5-chu2 thai5 tiau7, tng2-lai5 gun2 e5 sin piN.  Kin2--lah!  Li2 kam2 bo5 khoaN3 tioh8 thiN-piN thau5 tiau5 ang5-ha5 kng?  Bian2 joa7-ku2, jit8-thau5 chhut--lai5 li2 tioh8 e7 si2!¡¨  Jian5-au7 in tai3 pi-ai teh chhoan2 toa7-khui3, soa3--loh8 tim5 loh8-khi2 hai2-eng2 e7-bin7.  
Sio2-jin5-hi5 giu2 khui chi2-sek e5 kha-tian2, khoaN3 tioh8 bi2-le7 e5 sin-niu5 ka7 thau5 kho3 ti7 ong5-chu2 e5 heng-kham2.  Sio2-jin5-hi5 sin-khu aN3 ke7 chim ong5-chu2 e5 hiah8-thau5.  Koh-lai5 taN-thau5 khoaN3 ang5-ha5 kng chiam7-chiam7 pian3 peh8 e5 thiN, koh tui3 hit ki lai7-to khoaN3--chit8-e5, ma7 koh khoaN3 ong5-chu2 hia.  Ong5-chu2 kang7-khoan2 cho3-bang7 teh kio3 sin-niu5 e5 mia5, bo5 m7 tioh8 ong5-chu2 sim-lai7 siuN7--e5 si7 kong-chu2, sio2-jin5-hi5 siuN7 kau3 chia, giah8 ti7 chhiu2 e5 to-a2 tit8-tit8 chun3.  Soa3--loh8 sio2-jin5-hi5 ka7 to-a2 tan3 ti7 hng7-hng7 e5 hai2-eng2.  To-a2 lak--loh8 e5 sou2-chai7, hit tah e5 hai2-chui2 pian3-seng5 ang5-sek, phun3--khi2-lai5 e5 chui2-pho khoaN3--khi2-lai5 na2 hoeh, sio2-jin5-hi5 koh iong7 tai3 i-i-lan5-sia3, bui-bui e5 gan2-sin5 khoaN3 ong5-chu2, soa3--loh8-khi3 tui3 chun5-teng2 thiau3 jip8-khi3 hai2, koh kam2-kak ka-ti7 e5 sin-khu bo5--khi5, pian3-seng5 chui2-phok-a2.  Jit8-thau5 peh kau3 hai2-eng2 teng2-bin7, i sio-lo[lo7]-sio-lo[lo7] e5 kng-soaN3 chio3 ti7 peng-leng2 chui2-pho e5 sio2-jin5-hi5 sin-khu.  Put-ko3 sio2-jin5-hi5 bo5 kam2-kak i si2--ah[a].  KhoaN3 tioh8 kng-kng e5 jit8-thau5, chiu-ui5 phu5 sou3 pah liap8 thang-kng koh sui2-tang-tang e5 mih8-kiaN7, thau3-koe3 in e7 tang3 khoaN3 tioh8 peh8-sek e5 chun5-phang5, thiN-teng2 e5 ang5-hun5.  In e5 gi2-gian5 si7 im-gak8, m7-koh siuN iu-bi2, jin5-lui7 e5 hiN7-a2 thiaN be7 tioh8.  Sio2-jin5-hi5 hoat-hian7 i kap in u7 kang7-khoan2 e5 sin-khu, koh tui3 in hia tit8-tit8 chheng3 koan5.  
 
¡§Goa2 ti7 toh?¡¨  I teh mng7, sio2-jin5-hi5 e5 siaN ma7 pian3 kah in kang7-khoan2.  Liok8-te7 e5 im-gak8 khah an2-choaN2 to bo5-hoat-tou7 hong2 hit chiong2 siaN.  
In ki5-tiong chit8 e5 in3-kong2: ¡§Ti7 khong-khi3 tiong e5 cha-bou2-gin2-a2, jin5-hi5 bo5 eng2-seng e5 leng5-hun5, ma7 choat8-tui3 tit be7 tioh8 chit8 e5 eng2-seng e5 leng5-hun5.  Tu5-liau2 tit tioh8 jin5-lui7 e5 ai3.  Sui-bong2 khong-khi3 tiong e5 cha-bou2-gin2-a2 bo5 eng2-seng e5 leng5-hun5, m7-koh e7-tang3 iong7 ka-ti7 cho3 e5 ho2 tai7-chi3 the3 ka-ti7 tit-tioh8 eng2-seng e5 leng5-hun5.  Lan2 poe kau3 sio-joah8 e5 kok-ka, ka7 e7 hai7--lang5, tai3 un-ek[ek8] e5 sio-hut-hut khong-khi3 pian3 leng2.  Lan2 na7 ti7 saN pah ni5 tiong-kan phah-piaN3 cho3 ho2-tai7, lan2 e7-tang3 tit-tioh8 eng2-seng e5 leng5-hun5, hun-hiong2 jin5-lui7 e5 heng7-hok.  Kho2-lian5 e5 sio2-jin5-hi5, li2 i2-keng jin7-chin phah-piaN3 cho3 lan2 teh cho3 e5 tai7-chi3, li2 siu7 koe3 khou2, ma7 jim2-nai7 koe3 hiah-che7 khou2, in-ui7 li2 cho3 e5 ho2-tai7, e7-tang3 chiuN7 leng5-hun5 se3-kai3, chit-ma2 li2 kang7-khoan2 e7-tang3 iong7 sio-siang7 e5 hong-hoat phah-piaN3 saN pah ni5, khi3 tit chit8 e5 eng2-seng e5 leng5-hun5.¡¨  
Sio2-jin5-hi5 iong7 giam5-siok e5 gan2-sek khoaN3 jit8-thau5, kam2-kak bak8-chiu thau5-pai2 lau5 bak8-sai2.  Ong5-chu2 che7--e5 hit tai5 chun5 khai-si2 teh oah8-tang7 kap chhau2-nau7.  I khoaN3 tioh8 ong5-chu2 kap bi2-le7 e5 sin-niu5 chhoe7--i, in toa3 pi-ai teh khoaN3 hit tui chhiuN7 chin-chu e5 chui2-pho, ho2 chhin-chhiuN7 chai-iaN2 i i2-keng thiau3 loh8-khi2 hai2-eng2--a.  Ti7 hou7 lang5 khoaN3 be7 tioh8 e5 si5 chun7 chim sin-niu5 e5 hiah8-thau5, ka7 ong5-chu2 iat8-hong, koh lai5 kap ki5-tha khong-khi3 e5 gin2-a2 chheng3 chiuN7 thau5-khak-teng2 e5 ang5-hun5.  
¡§SaN pah ni5 au7, lan2 ai3 chhiuN7 an2-ne poe khi3 thiN-kok.¡¨  Sio3-jin5-hi5 kong2.  ¡§Lan2 kho2-leng5 e7-tang3 khah-cha2 kau3 thian-tng5--leh.¡¨  I e5 tong5-phoaN7 chit8 e5 se3-siaN kong2.  ¡§Lan2 bo5 hong5 hoat-hian7 e5 cheng5-heng5 tang-tiong, poe kau3 u7 gin2-a2 e5 jin5-lui7 ka-teng5, lan2 tak8 kang na7 e7-tang3 chhoe7 chit8 e5 hou7 pe7-bu2 hoaN-hi2, tit pe7-bu2 thiaN3 e5 ho2  gin2-a2, lan2 siu7-lan7 e5 si5-kan e7 sok-te2.  Hit e5 gin2-a2 m7-chai lan2 ti7 pang5-keng poe e5 si5, koh chhio3-chhio3 teh o-lo2 ka-ti7 e5 sian7-su7, an2-ne lan2 e7-tang3 tui3 saN pah ni5 sok-te2 chit8 ni5.  Lan2 na7 khoaN3 tioh8 chit8 e5 chian7 iah si7 phaiN2 e5 gin2-a2, lan2 e7 siong-sim lau5 bak8-sai2, he tioh8 si7 lan2 siu7-lan7 e5 si5-kan ke chit8 kang e5 goan-in.  
 

Po2-an-hu5
Ong5-chu2 kap ong5-hui ti7 bit8-goat8 lu2-heng5 e5 si5, in kam2-kak se3-kai3 hoaN-hi2, kan-taN hoan5-lo2 chit8 hang7 nia5, he tioh8-si7: Lan2 kam2 u7-hoat-tou7 eng2-oan2 chhiuN7 chit-ma2 chiah khoai3-lok8?  M7-chiah beh tih8 chit8 e5 po2-an-hu5, ti7 hun-in tang-tiong tu2 tioh8 chou2-gai7 e5 si5 lai5 po2-hou7--in.  
Chit-chun7 in tiaN7-tiaN7 thiaN-tioh8 chit8 e5 lang5, toa3 ti7 chhiu7-na5, tak8-e5 tui3 i e5 ti3-hui7 long2 chin chun-tiong7.  I chai-iaN2 tui3 mui2-e5 khun3-lan5, put-heng7 beh an2-choaN2 hou7 in siong7-ho2 e5 i3-kian3.  M7-chiah ong5-chu2 kap ong5-hui khi3 chhoe7--i, ka7 i kong2 in hoan5-lo2 e5 tai7-chi3.  Chit e5 ti3-hui7-chia2 thiaN liau2, in3-kong2: ¡§Khi3 khoan5-iu5 se3-kai3, na7 tng7-tioh8 chit8-tui3 chin-chiaN3 boan2-chiok e5 ang-a2-bou2, ka7 in tho2 chit8 te3 se3-te3 e5 lai7-saN-pou3, toa3 ti7 sin-khu, to7 u7-hau7.¡¨  
In khia5-be2 khi3-sng2, bo5-joa7-ku2 tioh8 thiaN-tioh8 chit8 e5 bu2-su7 kap in bou2 koe3-tioh8 siong7 khoai3-lok8 e5 seng-oah8.  Ong5-chu2 kap ong5-hui to7 kau3 hit e5 siaN5 khi3 mng7--in, ai3 in chhin-chhui3 kong2: in e5 hun-in kam2 chin-chiaN3 chhiuN7 lang5 teh kong2--e5 hiah-ni[nih] khoai3-lok8?  In in3-kong2: ¡§Bo5-m7-tioh8, m7-koh u7 chit8 hang7 gui5[ui5]-ham7: in bo5 gin2-a2!¡¨  Hit-chun7 ti7 hia chhoe7 bo5 ti3-hui7-chia2, m7-chiah ong5-chu2 kap ong5-hui ke3-siok8 lu2-heng5 khi3 chhoe7 siong7 boan2-chiok e5 ang-a2-bou2.  
Soa3--loh8 in kau3 chit8 e5 tou-chhi7, ti7 hia thiaN-tioh8 chit8 e5 lau2-sit8 e5 chhi7-bin5, kap in bou2 tau3-tin7 liau2 siong7 hah8 kap siong7 boan2-chiok.  Ong5-chu2 kap ong5-hui kang7-khoan2 khi3 chhoe7--in, mng7-kong2 in si7-m7-si7 khak-sit8 chhiuN7 thoan5-soat--e5 an2-ne.  Chit e5 chhi7-bin5 hoe5-kong2: ¡§Si7--a, goan2 u7-iaN2 si7 an2-ne, goan2 na7 bo5 hiah che7  gin2-a2, goa2 kap goan2 bou2 to7 e7-tang3 koe3 siong7 ho2 e5 seng-oah8, in-ui7 gin2-a2 toa3 hou7 gun2 iu-bun7 kap hoan5-lo2!¡¨  
Ong5-chu2 kap ong5-hui kang7-khoan2 chhoe7 bo5 ti3-hui7-chia2, in khoan5-iu5 se3-kai3 liau2, iau-chhiaN2 tak8 sou2-chai7 in sou2 pai3-hong2 koe3, boan2-chiok e5 ang-a2-bou2, m7-koh bo5 lang5 lai5.  
U7 chit8 kang ong5-chu2 kap ong5-hui ti7 ia2-goa7 chhau2-te7 khia5-be2 e5 si5, chu3-i3 tioh8 chit8 e5 chhi7-iuN5--e5, chin hoaN-hi2 teh pun5 phin2-a2, hit si5-chun7, khoaN3-tioh8 chit8-e5 chit8 chhiu2 pho7 gin2-a2, chit8 chhiu2 khan gin2-a2 e5 hu7-jin5-lang5 kiaN5 koe3-lai5 chhi7-iuN5--e5 hia.  
 
Chhi7-iuN5--e5 chit8 khoaN3-tioh8 in bou2, to7 khi3 chiap in bou2.  I na2 tui3 in bou2 mng7-ho2 na2 ka7 gin2-a2 chiap koe3-lai5 chim koh so.  Chhi7-iuN5--e5 e5 kau2-a2 chau2 lai5 gin2-a2 e5 piN--a2, chuiN7 gin2-a2 e5 chhiu2, ma7 hoaN-hi2 kah na2 pui7 na2 thiau3-lai5-thiau3-khi3.  Kang7 hit e5 si5-chun7 in bou2 theh8 chhut i chah--lai5, chhoan5-ho2 e5 te5-koan3-a2, kong2: ¡§Ang--e[e5], lai5 chiah8-te5--ou[ouh].¡¨  
Chhi7-iuN5--e5 che7--loh8-lai5, ka-ti7 chhoan5 oaN2-poaN5. M7-koh thau5-chit8 chhui3  hou7 gin2-a2 chiah8, te7-ji7 chhui3 pun hou7 gin2-a2 kap kau2.  Kui e5 koe3-teng5 ong5-chu2 kap ong5-hui long2 khoaN3 u7 tioh8, thiaN u7 tioh8.  Chit-ma2 ong5-chu2 kap ong5-hui kiaN5 oa2 in kah[kap] in kong2-oe7, kong2: ¡§Lin2 ang-a2-bou2 kam2 chin-chiaN3 si7 khoai3-lok8 koh boan2-chiok--e5?¡¨  Chhi7-iuN5--e5: ¡§Si7--a, cheng3-keng si7 an2-ne!  Kam2-sia7 siong7-te3!  Bo5 chit8 e5 ong5-chu2 iah si7 ong5-hui e7-tang3 pi2 gun2 koh khah khoai3-lok8.¡¨  
Ong5-chu2: ¡§ThiaN hou7[hou] ho2, tui3 gun2 khah ho2--le[leh], bo5 lin2 e7 hio7-hoe2.  Hou7 gun2 chiau5 se3 te3 e5 lai7-saN-pou3.¡¨  Chhi7-iuN5--e5 in ang-a2-bou2 tui3 chit e5 iau-kiu5 kam2-kak ki5-koai3, nng7 e5 soah khoaN3-lai5-khoaN3-khi3.  Boe2--a, chhi7-iuN5--e5: ¡§Siong7-te3 chai-iaN2 gun2 chin goan7-i3 hou7--lin2, m7-koh tu3-liau2 gun2 ui5-it e5 chit tho3 kun5 kap chit tho3 saN i2-goa7, bo5 poaN3 te3 pou3, ma7 bo5 cho3 pou3 e5 soaN3.¡¨  
M7-chiah ong5-chu2 kap ong5-hui ke3-siok8 in e5 lu2-heng5, ma7 bo5 ki5-chek chhut-hian7.  Lou7-boe2 in ia3-sian7 chit chiong2 tng5 koh peh8-kang e5 phun[pun]-pho, m7-chiah tui3 chhu3 tng2--khi3.  Tng in kau3 ti3-hui7-chia2 e5 chhu3, ma7-kong2 siaN2[siang2] hou7 in chiah bai2 e5 kian3-gi7.  Ti3-hui7-chia2 thiaN in kong2 kui e5 lu2-heng5 koe3-teng7.  
Koh lai5 ti3-hui7-chia2 chhio3-chhio3 kong2: ¡§Lin2 lu2-heng5 kam2 chin-chiaN3 peh8-kang--e5?  Lin2 kam2 bo5 toa3 chin che7 keng-giam7 tng2--lai5?¡¨
Ong5-chu2 kong2: ¡§U7--a, goa2 u7 oh8 tioh8 boan2-chiok si7: se3-kan lan5-tit e5 un-hui7.¡¨  
Ong5-hui: ¡§Goa2 u7 oh8 tioh8: beh boan2-chiok, tu5 liau2 boan2-chiok i2-goa7 bo5 pat8 hang7.¡¨  
Jian5-au7 ong5-chu2 khan ong5-hui e5 chhiu2, in nng7 lang5 i2 siong7 un-ai3 e5 piau2-cheng5 tit8-tit8-khoaN3, soa3--loh8 ti3-hui7-chia2 ka7 in chiok-hok koh kong2: ¡§Ti7 lin2 e5 sim-koaN lai7, i2-keng hoat-hian7 chin-chiaN3 e5 po2-an-hu5.  Ho2-ho2-a2 po2-sioh, chiah be7 hou7 be7-boan2-chiok e5 sia5-mou5  lai5 ka7 lin2 chiam3--khi3!¡¨  
 
Ho-lian-tau7 Ong5-hui
U7 chit8 e5 ong5-chu2, beh tih8 ong5-hui, ji7-chhiaN2 ai3 si7 hap8-keh--e5, m7-chiah si3-ke3 khi3 chhoe7, m7-koh bo5-lun7 i khi to2-ui7, tai7-chi3 long2 be7 sun7.  Se3-kai3-siong7 u7 chin-che7 ong5-hui, m7-koan2 in si7-m7-si7 hap8-keh--e5, ong5-chu2 long2 chhoe7 bo5.  Jin5-seng put-ju5-i3, si7 chin chu3-siong5 e5 tai7-chi3.  In-ui7 i chiok siuN7 beh tih8 chiaN3-kang2 e5 ong5-hui, m7-chiah toa3 tioh8 hi-bi5 e5 sim-cheng5 tng2-lai5 chhu3.  
U7 chit8-kang hong-thai-thiN e5 e7-pou, lui5-kong sih-na3 siam2-sih, thiN teh to3-hou7!  U7-kau3 khiong2-pou3!   Hit e5 si5-chun7 u7 lang5 teh khok8 siaN5-mng7, lau7-kok-ong5 to7 kiaN5 chhut-khi3 ka7 khui-mng5.  
Khia7 ti7 goa7-khau2 m7-si7 siong7-te3, si7 chit8 e5 ong5-hui.  ThiN-khi3 chiah bai2, si7 an2-choaN2 i e7 chhut-hian7--le[leh]!  I e5 thau5-mng5 kah[kap] saN hou7 hou7-chui2 ak kah tam5-lok-lok, lian5 chheng7-e5 e5 kha to7 tam5 kah kha-au7-teN, ji7-chhiaN2 kong2 i si7 chin-chin-chiaN3-chiaN3 e5 ong5-hui!  
¡§Ou3, goan2 chin-kin2 to7 e7 chha5 chheng-chho2.¡¨  Lau7-hong5-hio7 an2-ne teh siuN7, m7-koh tiam7-tiam7 bo5 kong2 siaN2.  Chit e5 ong5-hui jip8-khi3 pang5-keng liau2, ka7 chhu bin5-chhng5 e5 mih8-kiaN7 pak-tiau7, khng3 chit8 liap8 ho-lian-tau7 to7[ti7] bin5-chhng5-kha.  Jian5-au7 theh8 20 nia2 than2-a2, kham3 ti7 chit liap8 ho-lian-tau7 e5 teng2-bin7, koh iong7 20 nia2 ah-mng5 cho3 e5 jiong5-a2-phoe7 kham3 tou7[ti7] than2-a2 bin7-teng2.  Hit am3 chit e5 ong5-hui to7 khun3 hia.  
Keh-kang chai2-khi2, in mng7 ong5-hui khun3 liau2 ho2--bo5?  Ong5-hui in3-kong2: ¡§Ou3, u7 kau3 kan-kou2, kui am3 long2 khun3 be7-loh8-bin5!  Siong7-te3 chai-iaN2 goa2 khun3 siaN2-mih mih8-kiaN7--a!  Khun3 e5 mih8-kiaN7 siuN teng7 ti3 su2 kui sin-khu choan5 siong-hun5, na3[nah] e7 chiah khiong2-pou3!¡¨  
M7-chiah lau7-kok-ong5 kah[kap] lau7-hong5-hio7 chiah khak-jin7 chit e5 si7 chin-chin-chiaN3-chiaN3 e5 ong5-hui, in-ui7 chhu 20 ian5 than2-a2 kah[kap] 20 nia2 ah-mng5 cho3 e5 jiong5-a2-phoe7, iau2 koh kam2-kak e7 tioh8 chit liap8 ho-lian-tau7.  Kan-taN7[taN] chin-chiaN3 e5 ong5-hui chiah u7 chit chiong2 iu3-mi[mi5]-mi[mi5] e5 phoe5-hu.  
Chu7-an2-ne ong5-chu2 chhoa7 i cho3 khan-chhiu2, chit-ma2 ong5-chu2 chheng-chho2 chhoa7--tioh8-e5 si7 chin-chiaN3 e5 ong5-hui, chit liap8 ho-lian-tau7 khng3 ti7 tian2-lam2-koan2, hian7-chhu2-si5 ma7 khoaN3 e7 tioh8, kam2 bo5 lang5 theh8 khi3 chhi3!  Chu3-i3 thiaN ou5!  Che7 si7 khak-sit8 e5 kou2.  
 
Sin5-oe7 e5 khe2-si7
Kou2-cha2 e5 gau2-lang5 iong7 khah jiu5 e5 hong-sek khng3-se3, m7-bian2 tng-bin7 ka3-si7--lang5 hou7 lang5 phaiN2 chiap-siu7: in theh8 1 te3 ki5-kha2 e5 kiaN3 ti7 chiong3-lang5 e5 thau5-cheng5, kiaN3 lai7-te2 e7-tang3 khoaN3 kok chiong2 e5 tong7-but8 kah[kap] ki5-koai3 e5 mih8-kiaN7, na7 teh ka3-hoa3--lang5 e5 si5-chun7, to7 e7 chhut-hian7 chhu3-bi7 e5 ki5-keng2.  In ho7 cho3 ¡§sin5-oe7¡¨, jim7-ho5 khiau2, gong7 e5 mih8-kiaN7 kah[kap] tong7-but8 long2 e7 chhut-hian7, lang5 ma7 u7 kiau2[khiau2], gong7, na7 tho3 ti7 lang5, in to7 e7 khi3 siuN7-tioh8: sin5-oe7 tui3 in e5 khe2-si7.  Lan2 to7 lai5 ki2 1 e5 le7.  
U7 nng7 liap8 koan5-koan5-koan5 e5 soaN, soaN-thau5 long2 khi2 1 cho7 siaN5.  SoaN-kha 1 chiah kau2 teh phau2.  Chit chiah kau2 ian5-lou7 phiN7, na2 chhiuN7 pat-tou2 iau, teh chhoe7 niau2-chhi3 iah si7 kut-thau5.  Hiong5-hiong5 ki5-tiong 1 liap8 soaN e5 lah-pah siaN teh hiang2-kong2 am3-tng3 chu2 ho2--a.  Chit chiah kau2 ma7 sui5-si5 to7 phau2 tui3 chit liap8 soaN beh lai5 chiah8 am3-tng3.  M7-koh i phau2 kau3 poaN3-lou7 e5 si5-chun7, lah-pah siaN to7 tiam7--khi3, leng7-goa7 oaN7 hit liap8 soaN e5 lah-pah siaN teh hiang2, chit-chun7 kau2 siuN7-kong2 ¡§Chit peng5 goa2 kau3 i2-cheng5 lang5 to7 chiah8-pa2--a!  M7-koh hit peng5 chit-ma2 tu2 khai-si2 chiah8 nia5.¡¨  M7-chiah loh8-soaN, phau2 hiong3 leng7-goa7 hit liap8 soaN.  Kang7-khoan2 phau2 kau3 poaN3-lou7 e5 si5-chun7, lah-pah siaN to7 tiam7--khi3, leng7-goa7 oaN7 chit liap8 soaN e5 lah-pah siaN teh hiang2.  M7-chiah chit chiah kau2 ti7 chit liap8 soaN e5 poaN3-lou7 kap hit liap8 soaN e5 poaN3-lou7 phau2 lai5 phau2 khi3, kau3 kah bo5-lun7 i phau2 kau3 toh 1 liap8 soaN, nng7 peng5 e5 lah-pah siaN long2 tiam7--khi3, am3-tng3 ma7 siu--a¡C
Goa2 siuN7 kou2-cha2 e5 gau5-lang5 hi-bang7 chioh tioh8 sin5-oe7 lai5 khe2-si7, khe2-si7 lan2 kong2 m7-thang ¡§Siang-kha tah8 siang chun5.¡¨  

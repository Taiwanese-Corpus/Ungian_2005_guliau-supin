Koan-im-soaN
Chiau-hong5

Chit-te3 thou2-te7 u7 siaN2-mih bo5 kang7-khoan2 e5 sou2-chai7? Tam7-chui2-ho5 ti7 peN5-te7 leh lau5, tan7-si7 li2 e7 khoaN3-tioh8 chiok che7 koai3-chhiu2 ou2 lai5 ou2 khi3, li2 bong be7 tioh8 Tam7-chui2-ho5 e5 chui2, beh khoaN3 Koan-im-soaN ai3 tui3 kang-teng5 ui5-chhiuN5-a2 e5 khang thau-thau ka7 khoaN3, to7 na2 chhin-chhiuN7 koaiN ti7 kaN-gak8 tan2 pang3-hong kang7-khoan2.

10-goeh8 chhe-7 hit-kang, TGB kap Tai5-bun5-sia7 1-tin7 lang5 che7 tou7-chun5 chhoe hai2-hong, tak8-e5 thau5-mo iaN7-iaN7-poe, chhui3-kak tam-tioh8 hai2-chui2 leh bi5-bi5-a2 chhio3, chiaN3-kang2 si7 teh pang3-hong e5 khoan2.

Lai5-kau3 Koan-im-soaN kha, si3-ke3 long2 si7 bong7-te7 kap leng5-kut-thah, khak-sit8 kap ui3 Tam7-chui2 hit-thau5 khoaN3--koe3-lai5 bo5-kang5. Ti7 chia, khoaN3 khah che7 khah chheng-chhou2.

PoaN3-tiong-hoaN5 hioh-khun3, che7 ti7 chheng5-a2 kha lim-chui2 na3-liang5, chheng5-a2 piN si7 1-keng kan-tan e5 kam2-a2-tiam3, 2-e5 toa7-lang5 ti7 tiam3-thau5 "Hun-chiu2 Kong-be7" pai5-a2 kha tuh-ku, 1-tun7 gin2-a2 thuh tiam3 lou7-piN sng2 se3-tai5 koai3-chhiu2, gin2-a2 ki-ki-chhio3 e5 si5, goan2 chit-tin7 lang5 ke3-siok8 tui3 soaN-teng2 kiaN5--khi3.

Na2 ng3 soaN-teng2 peh goa2 na2 teh siuN7, tu2-chiah hit-tin7 gin2-a2 kam2 chai-iaN2, chin-chiaN3 e5 koai3-chhiu2 ti7 soaN-kha leh ou2 in e5 ka-hng5, tuh-ku e5 a-peh kam2 u7 ti3-kak tioh8 thou2-te7 teh siau-sit?

1-pak chiaN5 hou7 lang5 hoai5-liam7 e5 cheng5-keng2, soah u7 chiah che7 thou2-te7 e5 siau-sit beh hou7 lan2 chai-iaN2.

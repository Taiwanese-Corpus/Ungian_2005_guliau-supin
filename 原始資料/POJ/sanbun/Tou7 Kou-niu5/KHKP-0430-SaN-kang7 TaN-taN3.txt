
 
SaN-kang7 TaN-taN3

(Tou7 kou-niu5 ki3--e5.)
Bat u7 chit8 e5 ku-li2 hou7 lang5 chhiaN3 i khi3 hoe2-chhia-thau5, beh ka7 chit8 e5 goa7-kok lang5 taN heng5-li2.  Tu2-ho2 hit e5 lang5-kheh e5 heng5-li2 si7 kan-ta chit8 kha tang7-tang7 e5 siuN-a2 na7-tiaN7.  Ku-li2 m7 ai3 eng7 gia5, iah8 boe7 taN-tit, i chiu7 khi3 khioh chit8-te3 chioh8 lai5 thin7-thau5 thang taN.  Ian2-ni cho3, chai sui-bong2 u7 teng5-poe7 e5 tang7, ku2 si7-khah khoaN3-oah8.
TaN lan2 ti7 chit-se3-kan long2 u7 tang7-taN3 tioh8 taN, iah8 u7-si5 teh siuN7 na7 taN lan2 ka-ti7 e5 taN3 chiu7 kau3-giah8; chong2-si7 Seng3-keng kong2, ： Lin2 tak8 lang5 e5 tang7-taN tioh8 saN-kang7 taN ：, i3-su3 chiu7-si7 tioh8 chiong pat8 lang5 e5 taN3 kap lan2-e5 saN thin7.
U7 chit8 pai2 ti7 chin koaN5 e5 sou2-chai7 u7 nng7 e5 lang5 choe3-hoe2 teh kiaN5 lou7, in-ui7 hit tiau5 lou7 u7 loh8-seh chin che7, ti3-kau3 in koaN5 kau3 beh si2, teh siuN7 m7 chai kiaN5 oe7 kau3 in sou2 ai3 khi3 e5 siaN5 a2 be7.  Hut-jian5-kan khoaN3-kiN3 chit8 e5 lang5 to2 ti7 lou7-piN,phoa3-piN7 siong-tiong7, ia7 kio3 in tioh8 ho2-sim kiu3 i ka7 i aiN7 kau3 un2-tang3 e5 sou2-chai7.  In chit8-e5 m7 thiaN, kong2, Goa2 chu7-ki2 to chiah nih8 kan-khou2 kiaN5, thai2 oe7 koh aiN7 pat8 lang5 leh ?  Chong2-si7 koh chit8-e5 bo5 an2-ni siuN7 ka-ki7 e5 khun3-khou2 chiu7 kho2-lin5 i, hu5 i khi3-lai5, ka7 i aiN7-teh, chiu7 koh khi2-sin.  Sui-jian5 teh kiaN5 si7 chin ban7, m7-ku2 khah boe7 kan-khou2, in-ui7 hit lang5 e5 seng-khu aN2 ti7 i e5 ka-chiah-nih hou7 i soa3 m7 chai koaN5.  Teh-beh kau3 siaN5 e5 si5, hut-jian5 u7 khoaN3-tioh8 lang5 e5 sin-si ti7 lou7-piN; kin7-oa2 khi3 khoaN3 chiah jin7-tit sit7u-a2 i hit e5 phoaN7 m7 ai3 tau3 aiN7 chit e5 kan-khou2 lang5-e5, khi3 hou7 koaN5 si2 to2 ti7-hia.  Kai-chai3 chit e5 ho2-sim the2-thiap lang5-e5u tit-kiu3, an jian5 kau3-ui7, in-ui7 i hoaN-hi2 ka7 pat8 lang5 tau3 saN-kang7.
Kou3 ka-ti7 e5 lang5 i sou2 kiaN5 e5 lou7 khah-siong5 si7 te7-it oh-tit, iu7-koh i sou2 taN e5 taN3 iah8 si7 te7-it tang7; in-ui7 i bo5 eng7 pat8 lang5 e5 taN3 lai5 thin7-thau5.  Ai3 lan2 ka-ki7-e5 khah khoai3 taN, tioh8 ke taN pat8 lang5-e5
.Kiam2-chhai2 Siong7-te3 siuN2-su3 lan2 nng7 ki chhiu2 iah8 u7 chit ho7 e5 i3-su3 ti7-teh; chit8 ki hou7 lan2 koaN7 ka-ti7 e5 mih8, chit8 ki thang chan7 pat8 lang5.  Iu7-koh lan2 siang-thau5 e5 pin2-taN tek-khak ia7 si7 an2-ni-siN; chit8 thau5 li2 e5 taN3, hit thau5 pat8 lang5-e5.  ： Lin2 tak8 lang5 boh8-tit kou3 ka-ti7 e5 su7, ia7 tioh8 kou3 pat8 lang5 e5 su7 ：. 
 
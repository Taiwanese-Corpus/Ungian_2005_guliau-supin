Ja3-juh Im-gak8 kap Bi-kok Bun5-hoa3 	Kim TaI7-iu2 	爵 士 音 樂 與 美 國 文 化
金大友 (Darrell A. Jenks)

 
(1) 	Ja3-juh Im-gak8 e5 Kin 爵士音樂e5 根  The Roots of Jazz

Ja3-juh (Jazz 爵士) oe7 tit-thang tai7-piau2 kui-e5 Bi-kok e5 bun5-hoa3. Kap Bi-kok kang7-khoan2 ,
che im-gak8 si7 chit-chiong2 hun7-hap8 e5 seng3-chit--e5. Ja3-juh si7 iong5-hap8 Hui-chiu im-gak8 e5 chiat-chau3. Au-chiu im-gak8 e5 ho5-hian5, i2-kip Bi-chiu goan5-chu7-bin5 e5 cheng-sin5. Chit-e5 cheng-sin5 chiu7-si7 kam-goan7 si2, ia7 m7 kam-goan7 choe3 lou7-le7.

Ja3-juh e5 kin si7 ti7 Hui-chiu. Chit-e5 im-gak8 e5 chiat-chau3, kap i e5 cheng-sin5 chiu7-si7 cha2-ki5 lo5-le7 po2-liu5 loh8-lai5 e5 thoan5-thong2 . Hui-chiu im-gak8 siong7-kai3 hoat-tat8 e5 sou2-chai7 si7 i e5 chiat-chau3 . Che kap Au-chiu im-gak8 chin bo5 kang7-khoan2 . Au-chiu im-gak8 khah hoat-tat8 e5 sou2-chai , si7 i e5 soan5-lut8 kap ho5-hian5 . I e5 chiat-chau3 khah kan2-tan . Toa7 pou7-hun7 e5 Au-chiu im-gak8 m7-si7 saN-phah chiu7-si7 si3-phah. Ji7-chhiaN2, bo5 chhin-chhiuN7 Hui-chiu im-gak8 ti7 kang7 chit8-e5 si5 -chun7 oe7 chhut-hian7 to-chiong2 chiat-chau2 . Hui-chiu im-gak8 e5 chiat-chau3 hui-siong5 e5 hok8-chap8. Che si7 chit8-chiong to- chiat-chu3 e5 im-gak8 . To-chiat-chau3 chiu7-si7 ti7 kang7 chit8-e5 si5-kan, oe7 chhut-hian7 to-chiong2 bo5 kang7-khoan2 e5 phah-sou3 . U7 si5-chun7 si7 nng7-phah tui3 saN-phah, a2-si7 saN-phah tui3 gou7-phah, u7 si5 si3-phah tui3 lak8-phah, I e5 pian3-hoa3 chin che7. Ja3-juh kang7-khoan2 si7 chit8-chiong2 to-chiat-chau3 e5 im-gak8. Che ia7-si7 Ja3-juh pi2 Au-chiu e5 kou2-tian2 im-gak8 khah hoat-tat8 e5 sou2-chai.

Hui-chiu-lang5 khi3 Bi-chiun liau2-au7, sou2 chhong3-cho7 e5 seng-oah8 hong-sek chiaN5-choe3 Bi-kok-sek e5 sin-bun5-hoa3. Sin e5 bun5-hoa3 iong5-hap8 Hui-chiu-lang5, Au-chiu-lang5, i-kip Bi-chiu goan5 -chu7-bin5 e5 bun5-hoa3. Hui-chiu lang5 khi3 Bi-chiu oe7-tit-thang jim2-nai7, koe3-tioh8 lo5-le5 e5 seng-oah8, che kap in e5 bin5-chok8-seng7 u7 koan-he7, tek8-piat im-gak8 ia7-si7 chit8-hang7 chin tiong7-iau3 e5 in-sou3. Im-gak8 si7 in e5 cheng-sin5 e5 kia3-thok. Sou2-i2 in oe7-tit-thang chiap-siu7 chu2-lang5 e5 ap-pek. Sui-jian5 chu2-lang5 pak-khi in e5 jim7-tong5-kam2. Chong2-si7 eng7 im-gak8, in oe7-tit-thang chu7-iu5 chu7-chai7 piau2 -tat8 ka-ki7 e5 su-siong2 kap cheng5-kam2 .
Ja3-juh peng7 m7-si7 kan-ta siu7-tioh8 Hui-chiu e5 eng2-hiong2 na7-tiaN7. Chit-e5 im-gak8 ia7 siu7 -tioh8 Au-chiu e5 eng2-hiong2. Si7 chhin-chhiuN7 chit8-ki kha tah8 ti7 Hui-chiu, leng7-goa7 chit8-ki5 tah8 ti7 Au-chiu.  

Chit-si5 goa2 beh kong2 lou5-le5 kau3 Bi-chiu sou2 siu7--tioh e5 eng2-hiong2 ia7 pau-koat chit-koa3 Au-chiu e5 in-sou3. Cha2-ki5 Au-chiu lai5 e5 i5-bin5, in-ui7 toa3-ti7 soaN-khu, sou2-i2 in e5 bin5-iau5 ia7 ho7-choe3 soaN-khu im-gak8. Chit-e5 bin5-iau5 sou2 iong7 e5 gak8-khi3 u7 gi-tha2 (guitar), bang3-joh (banjio), ke7-im gi-tha2 (bass), teng2-teng2. Chit-e5 im-gak8 e5 soan-lut8 si7 tui3 Ai3-ni-laan (Ireland) i2-kip Sou-kek-laan (Scotland) e5 bin5-iau5 lai5 e5. 

hit-e5 soaN-khu im-gak8 e5 soan5-lut8 kap gak8-khi3 chhut-hian7 ti7 Ja3-juh siong7-cha2 gak8-thoan5. Au-chiu bin5-iau5 e5 soan5-lut8 si7 chiaN5-choe7 ja3-juh e5 chit-e5 chu2-the2. Chit-e5 soan5-lut8 phoe3-hap8 kang7 e5 chiat-chau3 kap ho5-hian5. Ia7 si7 chiong it-poaN lang5 thiaN kau3 chin sek8 e5 soan5-lut8, iong7 ja3-juh tek8-su5 e5 hong-sek, piau2-hian7-chhut sin e5 iuN7-sek. 

Soa3-loh8-khi3, goa2 beh kai2-siau7 bu-lu2-juh (blues), chiu7-si7 na5-tiau7 e5 im-gak8. Na5-tiau7 ti7 Bi-chiu e5 te7-ui7 kap soaN-khu im-gak8 u7 chit8-koa2 kang7-khoan2 e5 sou2-chai7. Chiu7-si7 kong2, soaN-khu im-gak8 po2-liu5 Au-chiu bin5-iau5 e5 tek8-sek. Na5-tiau7 po2-liu5 Hui-chiu im-gak8 tek8-su5 e5 bun7-tap a2-si7 khe2 -eng3 chhiuN3-koa e5 hong-sek.

Ti7 Hui-chiu e5 chong-kau3 tian2-le2-siong7,  oe7 u7 chit8-e5 leng2-to7 -lang5 chhoa7-thau5 chhiuN3-koa mng7 bun7-toe5. chit8-e5 leng2-to7-lang5 oe7 leng2-to7 ki5-tha e5 lang5 chiuN3-koa hoe5-tap I e5 bun7-toe5. Phi2-ju5 i chhiuN3-mng7 kong2, “ lin2 u7 kan-khou2 a2 -bo5 ? ” A2-si7, “lin2 u7 hoaN-hi2 a2-bo5 ? ” Tai7 -ke long2 eng7 chhiuN3 -koa hoe7-tap kong2 : “u7 ” a2-si7 “bo5 .”

Ti7 Bi-chiu e5 lou5-le7 si7 -li7 -iong7  chit-chiong2 hong-sek, lai5  piau2-tat8 ka-ki7 e5 cheng5-kam2. In po2-liu5 Hui-chiu e5 hong-sek,  ka-jip8 sin e5 loe7-iong5, lai5 hoan2-eng3 in e5 chhu3-keng3. Chit-chiong2 bun5-tap e5 hong-sek ti7 ja3-juh e5 lai7-te2 thiaN oe7 tioh8. Bo5 it-teng7 si7 eng7 lang5 lai5 chhiuN3, u7 si5 eng7 chit8-hang7 gak8-khi3 ian2-chau3 chit8-e5 bun7-toe5, jian5-au7 u7 gak8-tui7 lai5 choe3 hoe5-tap.
        
(2) 	Ja3-juh Im-gak8 Ian2-pian3 e5 Koe3-teng5 爵士音樂演變e5 過程 The Process of Change of Jazz
	Goa2 chit-ma2 beh kai3-siau7--e5, si7 Ja3-juh im-gak8 ian2-pian3 e5 koe3-teng5. Ja3-juh si7 chhut-hian7 ti7 Niu2 Ou3-li2-an2-juh (New Orleans). chit8-e5 tou-chhi7 ti7 Bi-kok lam5-pou7. I e5 lek8-su2 chin tek8-piat8. Cha2-ki5 si7 Hoat-kok e5 sit-bin5 tou-chhi7. Sou2-i2 siu7-tioh8 Hoat-kok bun5-hoa3 e5 eng2-hiong2. Kau3 bok8-cheng5 ui5-chi2, iau2 u7 chit8-koa2 kong2 Hoat-gi2 e5 jin5-khau2. Tu3-liau2 che i-goa7, chit-e5 tou-chhi7 ia7 siu7-tioh8 ki5-tha bun5-hoa3 e5 eng2-hiong2. Phi2-ju7 u7 Bekk-se-ko (Mexico), Se-pan-gaa (Spain), Bi-kok, Bi-chiu goan5-chu7-bin5, i2-kip Au-chiu teng2-teng2 e5 eng2-hiong2, Ti7 chit8-chiong2 bun5-hoa3 iong5-hap8 e5 koe3-teng5, san2-seng chiok che7 sin e5 bun5-hoa3 chhut-lai5. Ja3-juh chiu7-si7 ki5-tiong e5 chit8-hang7. 

Hui-chiu e5 bun5-hoa3 gi5-sek, Au-chiu bin5-chok im-gak8 e5 gak8-khi3, long2 iong5-hap8 ti7 Niu2 Ou2 -li2-an2-juh. Ki5-tiong siong7 beng5-hian2 e5, si7 in e5 chong-sek. Chit-e5 tou-chhi e5 chong3-sek chin u7 tek8-su5. Ti7 Au-chiu, chong3-sek si7 chin siong-sim e5 si5-khek. Chong2-si7 ti7 Hui-chiu e5 chit8-koa2 bun5-hoa3 lai7-te2, chong3-sek si7 kheng3-chiok koe3-sin e5 lang5, koe3-tou7 khi3 leng7-goa7 chit8-e5 keng2-kai3. Sou2-i2 in oe7 chhiaN2 hit sou2-chai e5 gak8-tui3 lai5 kheng3-chiok. Sou2 ian2-chau3 e5 im-gak8 hui5-siong5 e5 oat8-phoat. Chit-chiong2 im-gak8 chin chiap-kin7 chit-ma2 e5 Ja3-juh. Iong5-hap8 Au-chiu im-gak8 e5 soan5-lut8 kap gak8-khi3, Hui-chiu e5 chiat-chau3, i2-kip bun7-tap e5 chhiuN3-koa hong-sek, san2-seng siong7-cha2 e5 Ja3-juh. 

Ja3-juh siong7-cha2 e5 gak8-khi3 si7 ke7-im gi-tha2, lah-pah, ou-tat8-a2, kap chhun-kiu e5 lah-pah. Che long2 si7 cha2-ki5 Ja3-juh im-gak8 siong7-kai3 ki-pun2 e5 gak8-khi3. Au7-lai5, u7 koa2 gak8-khi3 chiam7-chiam7 bo5 teh su2-iong7. u7 koa2 sin e5 gak8-khi3 koh ban7-ban7 ka-jip Ja3-juh e5 gak8-tui3. Phi-ju5 ti7 cha2-ki5, ou-tat8-a2 si7 boe7-tit-thang bo5 e5 . Tan7--si7 au7--lai5, chiu7 bo5 koh su2-iong7. Chit-ma2 e5 Ja3-juh iu7 koh chhut-hian7 ou-tat8-a2. Ti7 sin ka-jip e5 gak8-khi3 tiong-kan, siong7 u7 mia5--e5, chiu7-si7 sa-ku3-so2-hong2 (saxophone). I si7 ti saN-chap8 ni5-tai7 chiah khai-si2 chhit-hian7--e5 . 

Cha2-ki5 ja3-juh u7 goa2 tu2-chiah sou2 kong2 e5 gou7-chiong gak8-khi3, chou-seng5 gou7-e5 lang5 e5 gak8-tui3. U7-e5 gak8-tui3 oe7 koh ka-jip kng3-khim5, a2-si7 gi-tha2, heng5-seng5 lak8-e5 lang5 e5 gak8-tui3. Kau3 saN-chap8 ni5-tai7, toa7-gak8-tui3 e5 khai3-liam7, ka7 goan5-lai5 sio2 kui-bou5 e5 ja3-juh gak8-tui3 kau-hiong2-hoa3. Pian2-seng5 chhin-chhiuN7 chit8-e5 kau-hiong2 gak8-thoan5. Toa7-gak8-tui3 e5 heng5-seng5 u7 nng7-chiong2 e5 bok8-tek8, chit8-chiong2 bok8-tek8 chiu7-si7 kau-hiong2-hoa3, leng7-goa7 chit8-chiong2 si7 toe3 liu3-heng5. Ja3-juh pian2-seng5 liu3-heng5 im-gak8, si7 chit-chiong2 tai7-chiong7-hoa3 e5 im-gak8. Ti7 ka-jip sio2 the5-khim5 e5 ian2-chau3 i2-au7, chhin-chhiuN7 ka-pi chham siuN-che7 thng5, tui3 Bi-kok e5 thiaN-chiong3 lai5 kong2, kam2-kak tiN kau u7 chit8-tiam2-a2 ia3-ia3 e5 sou2-chai7 . 

(3) 	Hong-keh e5 Pian2-hoa3 風 格 的 變 化  The Change of Styles
	Soa2--loh8-khi3, leng7-goa7 chit-e5 kak-tou7 si7 hong-keh e5 pian2-hoa3. Gou7-chap8 ni5-tai7, Bi-kok Se-hoaN7 chhut-hian7 khuh-ja3-juh (cool jazz). “Khuh(cool)”si7 chit8-chiong2 am-kham3 e5 kam2-kak. Siu-jian5 chit-e5 am-kham3 e5 seng3-chit kap siau3-lian5-lang5 sou2 ai3 kong2 e5 “Khuh” ti7 kam2-kak-siong7 bo5 kang7-khoan2, ma7-si7 u7 koan-lian5. Ti7 Bi-kok hit-si5 e5 siau3-lian5-lang5 ma7 ai3 iong7 “Khuh” hit-khoan2 e5 kong2-hoat lai5 kap toa7-lang5 cho3 khu-piat8. Kong2-khi3--lai5 si7 hit-si5 e5 liu3-heng5-gi2. Chit-khoan2 e5 hong-keh e5 tiong-sim si7 ti7 Bi-kok e5 se-hoaN7 .

Ti7 gou7-chap8-ni5-tai7 u7 chiam-tui3 Se-hoaN7 e5 khuh-ja3-juh, ti7 Tang-hoaN7 liu3-heng5 bo3-phuh (bop) ja3-juh.  Bo2-phuh si7 chit-chiong2 chiat-chau3 chin kin2 e5 ja3-juh. Chit-khoan2 ja3-juh hoan2-eng3 Tang-hoaN7 tou-chhi7 seng-oah8 e5 chiat-chau3. ThiaN bo2-phuh chiu7 oe7-tit-thang kam2-siu7 tioh8 Niu2-iok (New York) e5 seng-oah8 chiat-chau3. Bo2-phuh e5 soan5-lut8 kap ho5-hian5 long2 chin hok8-chap8. Khuh kap bo2-phuh si7 nng7-chiong2 kek8-toan, chit8-e5 si7 am-kham3, chit8-e5 si7 hok8-chap8 .

Ti7 lak8-chap8 nit-tai7 chhou-ki5 ja3-juh pian2 chin hok8-chap8. I e5 hak8-sut8 li2-lun7 sim7-chi2  pi2 kou-tian2 im-gak8 iau2-ku2 koh khah hok8-chap8. Sou2-i2 ja3-juh oan5-choan5 sit-khi3 goan5-lai5 e5 liu-heng5 theng5-tou7. It-poaN-lang5 tioh8 ai3 tng5-ki5 poe5-iong2 kap hun3-lian7 chiah oe7-tit-thang thiaN u7 chit-chiong2 hok8-chap8 e5 ja3-juh. Sin e5 liu3-heng5 im-gak8: Io5-kun2-gak8 (Rock and Roll), chiu7 ti7 chit-e5 si5-chun7 chhut-hian7--e5.

Gou7-chap8 ni5-tai7 ja3-juh e5 choan-giap8-hoa3 kap hok8-chap8 e5 theng5-tou7, hou7 lang5 m7-kaN2 chiap-kin7. Sou2-i2 liu3-heng5 im-gak8 e5 chhi7-tiuN5 chiam7-chiam7 soe-bi5 . Chit-e5 soe-bi5 si7 tui3 io5-kun2 lai5 tai7-the3 goan5-lai5 e5 ja3-juh e5 te7-ui7. Io5-kun2 kan2-tan, ji5-chhiaN2 ia7 bo5 su-iau3 choan-giap8 e5 poe5-iong2. Sou2-i2 siong-tong tai-chiong3-hoa3. 

Io5-kun2 lai7-te2 e5 ho-chhu3 kap ja3-juh e5 ho2-chhu3 hap8--khi3--lai5  chiu7 pian3-seng5 hiu3-jiong3 (fusion). Eng-gi2 “ hiu3-jiong3 ” e5 i3-su3, chiu7-si7 hun7-hap8. Chit-khoan2 e5 im-gak8 chiu7-si7 io5-kun2-gak8 kap ja3-juh e5 iong5-hap8. Hiu3-jiong3 ti7 chhit-chap8-ni5-tai7 hui5-siong5 e5 liu3-heng5. Hit-si5 in-khi3 chin toa7 e5 cheng-lun7. In-ui7 ai3 thiaN ja3-juh e5 lang5 hui5-siong5 hoan2-tui3. In kam-kak che si7 tui3 ja3-juh e5 pho3-hoai7.

Kau3 chit-si5 khah bo5 kek-liat8 e5 hoan2-tui3. Tai7-khai3  in-ui7 hian7-tai7-hoa3 e5 ja3-juh ma7 siu7 tioh8 chin che bo5 kang7 e5 eng2-hiong2. Tek8-piat8 si7 tui3 La-teng Bi-chiu lai5--e5. Chit-e5 sin e5 tiau5-liu5 oe7-sai2-tit kio3 -choe3 te7-kiu3-chhoan im-gak8 (world music). Chit-khoan2 e5 im-gak8 si7 kau2-chap8-ni5-tai7 siong-kai3 sin e5 ja3-juh e5 tiau5-liu5. Ki7-sit8, ja3-juh it-tit long2 u7 chit-e5 tiau5-liu5. Chit-e5 tiau5-liu5 oe7-tit-thang pang-chou7 lan2 lai5 liau2-kai2 ja3-juh e5 tek8-sek. Te7-kiu3-chhoan ja3-juh chiu7-si li7-iong7 bo5-kang7 e5 chai5-liau7, iong7 ja3-juh e5 chhu2-li2 heng5-sek piau2-hian7--chhut--lai5--e5.

(4) 	Kiat-lun7  結論 Conclusion
	TaN choe3-au7. kiat-lun7 lai5 kong2. Bi-kok bun5-hoa3 kap ja3-juh kang7-khoan2, si7 tui3 bo5 kang7 e5 thoan5-thiong3,iong7 Bi-kok tek8-su5 e5 chhu2-li2 hong-sek chhong3-cho3--chhut--lai5--e5 .
	
(5) 	Chham-kho2 Bun5-hian3  參考文獻  Bibliography.
Feather, Leonard G, The Encyclopedia of Jazz in the Seventies, New York-Horizon Oress, 1960(R781 En), 1976 (R785, 42F) , 1966 (R785.42FE)

Huges, Langston. The Book og Rhythms, New York: Oxford University Press, 1954
Hughes, Langston. The First Book of Jazz, Hopewell, New Jersey: The Echo Press. 1955
	Monk, Thelonious jazz and Freedom Go Hand in Hand, United States Information Services, 1976 (pamphlet)

E7 kiaN, si7 li2 tng teh khoaN3!
Ui-chi3

Seh8 1 toa7-lian3 chiah hoat-hian7 m7-si7 teh kian3-kok; kian3-kok, si7 beh teng5-sin taN2-cho7 lan2 e5 sim!

U7 chin che7 mih8-kiaN7 m7-bat, ma7 u7 chin che7 mih8-kiaN7 liau2-kai2--a, goa2 chong2-sng3 chai-iaN2 ka-ti7 m7-bat chiok che7, ma7 bat chin che7!

E7 kiaN e7 chhoah, si7 li2 tng teh bin7-tui3, tng teh ng3 thau5-cheng5 kiaN5, ti7 hia, goa2 liah8 tioh8 tiong7-tiam2: u7 ho2-chiah8--e5 bo5 beh chiah8, u7 ho2 khang--e5 bo5 beh bau2, chiah u7-iaN2 li7-hai7. Lang5 e5 lek8-liong7 goan5-lai5 hiah toa7, ka7 kiaN-hiaN5 e5 kam2-kak liah8 tiau5, li2 to7 e7-tang3 khong3-che3 ka-ti7, liah8 tioh8 li2 siuN7 beh khak-teng7--e5.

U7 kui2-na7 chiong2 lek8-liong7 ti7 lai7-sim teh sio-khiu2, soah thang3 kau3 siong7 lai7-te2, lang5 e5 siong7 lai7-te2. Ti7 hia, put-an ham7 peng5-cheng7 sio-oa2, ou-am3 ham7 kong-beng5 cho3-hoe2, kiaN-hiaN5 ham7 iong2-khi3 tau3-tin7, choat8-bang7 ti7 hi-bang7 keh-piah. Li2 kam2 chai? Ti7 hia, li2 be7 to5-phiah kiaN e5 kam2-kak, li2 chai-iaN2 hai2 chong2--si7 e7 pong7 tioh8 te7.

Beh kau3--a, ka2-na2 tih beh kau3--a, beh kau3 siong7 peng5-un2 e5 hit-te3 te7--a.

Goa2 ka2-na2 khoaN3-tioh8 lek8-su2, ma7 khoaN3-tioh8 kek-beng7-chia2, beh khai-si2 khoaN3 hou7 chim-chiok, khoaN3 hou7 chheng-chhou2, sui-bong2 bu7-bu7, chong2-sng3 si7 chhut-hian7--a.

Lan2 e5 lek8-su2--nih u7 joa7 che7 lang5 u7 chit-lo7 ki-hoe7? Goa2 be7 hou7 chau2--khi3, be7 ka7 phah-sng2--khi3. Peh--khi2-lai5, khoaN3 se3-kai3 an3 ka-ti7 e5 lai7-sim khia7--khi2-lai5!

Lang5 e5 lek8-liong7 si7 bu5-han7 toa7--e5! Khi2--lai5! Khi2--lai5! Si2--khi3 e5 sim, hoe3-hoa--khi3 e5 seN3-mia7, khi2--lai5!

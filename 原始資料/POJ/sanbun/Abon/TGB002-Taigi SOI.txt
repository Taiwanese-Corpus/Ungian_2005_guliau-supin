Tai5-gi2 Seng-oah8-iaN5
Abon

Tai5-gi2 seng-oah8-iaN5 si7 siaN2? Chio 1-tin7 ko-tiong-seng lai5 chhit-tho5, ka7 in kong2 Tai5-gi2 chin tiong7-iau3, ai3 ho2-ho2-a2 ai3-sioh?

"Ai3-sioh" kam2 u7 hoat-tou7 kai2-pian3 Tai5-gi2 chit-ma2 kiong7 beh hong5 teN7--si2 e5 chong7-hong2?

Goa2 jin7-ui7, kan-taN iong7oai3-sioho7, bo5 kho2-leng5 ka7 chit-e5 kiong7 beh si2--khi3 e5 gi2-gian5 kiu3 hou7 oah8--khi2-lai5!

Tai5-gi2 seng-oah8-iaN5 si7 beh kai2-kiu3 Tai5-gi2 siN3-mia7 e5 hiong5-pou7, ka7 beh si2--khi3 e5 bu2-gi2 tian7 hou7 oah8-thiau3-thiau3!

Tai5-gi2 seng-oah8-iaN5 ti7 chit-ma2 e5 sia7-hoe7 lai7-te2, beh chhong3-cho7 1-e5 iong7 Tai5-gi2 cho3 chu2-the2 e5 khong-kan, tak8-e5 lang5 ti7 chia long2 iong7 bu2-gi2 kian3-lip8 ka-ki7 tok8-lip8 e5 su-kho2, iong7 ka-ki7 e5 bak8-chiu khoaN3 se3-kai3, khoaN3 sia7-hoe7.

Ti7 chia, tak8-e5 lang5 koh ai3 su-kho2: ka-ki7 khia7 ti7 sia7-hoe7 kap kok-ka(sui-jian5 kong2 lan2 tng teh khi2-kok)e5 siaN2-mih ui7? Beh cho3 siaN2-mih tai7-chi3? 

Siong7 tiong7-iau3--e5, si7 khi3 su-kho2 ka-ki7 chun5-chai7 e5 su7-sit8, chhoe7-tioh8 ka-ki7 si7 siaN2-mih lang5, soa3 liau2 chiah koh iong7 chia--e5 mih8-kiaN7 tau3-tin7 chhong3-cho7 ka-ki7 e5 se3-kai3.

Tan2 lan2 iaN5-tui7 e5 peng5-iu2 kian3-lip8 ka-ki7 e5 chu2-the2 i3-sek liau2-au7, lan2 chiah tau3-tin7 lai5 su-kho2 sia7-hoe7 kap kok-ka e5 bun5-te5, ham7 tak8-ke li2-siong2 e5 se3-kai3.

Ti7 chia, Tai5-gi2 m7-si7 ¡y²§Ãþ¡zma7 m7-si7 ¡y¤p²³¡z, tak8-e5 lang5 kian3-lip8 chu2-the2-seng3, to7 si7 teh kian3-lip8 u7 i3-sek e5 sia7-hoe7-lat8. Lui2-chek chit-khoan2 sia7-hoe7-lat8 si7 ui7-tioh8 beh chun2-pi7 lai5 bin7-tui3 Tai5-oan5 e5 toa7-gui5-ki(chhin-chhiuN7 chit-pian3 toa7-te7-tang7).

Lan2 chia--e5 lang5 ti7 gui5-ki hoat-seng e5 si5-chun7, ai3 e7-sai2 chin kin2 to7 ka7 beh pangukh3i e5 sia7-hoe7 keng--khi2-lai5, hou7 Tai5-oan5 e7-sai2 chin an-choan5 kai2-koat gui5-ki.

Na7 si7 bo5 hoat-seng gui5-ki, lan2 ma7 e7-sai2 kai2-cho7 sia7-hoe7 bai2 e5 pou7-hun7, hou7 bi2-le7-to2 chin chiaN3 bi2-le7. 

Lan2 si7 Tai5-oan5 sia7-hoe7 chin-chiaN3 e5 chu2-the2!

Che to7 si7 Tai5-gi2 seng-oah8-iaN5 beh cho3--e5, lan2 ai3 iong7 ka-ki7 e5 bu2-gi2 kian3-lip8 ka-ki7 e5 chu2-the2 i3-sek, chiaN5-cho3 Tai5-oan5 e5 chu2-the2, kian3-lip8 lan2 ka-ki7 e5 kok-ka!

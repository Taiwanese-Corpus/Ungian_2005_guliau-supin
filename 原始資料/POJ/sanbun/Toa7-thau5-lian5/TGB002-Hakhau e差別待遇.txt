Hak8-hau7 e5『差別待遇』
Toa7-thau5-lian5

Keng-koe3 921 toa7 te7-tang liau2-au7, tak8-e5 lang5 long2 tih kong2『節約用水用電，共體國艱』, tai7-pou7-hun7 sou2-chai7 iong7-tian7 long2 ke-kiam2 u7 siu7-tioh8 han7-che3, m7-koh u7 1-koa2 kong-ka ki-koan, iu5-ki5 si7 ko-chan5 e5 cheng3-hu2 tan-ui7, tian-to2 kui-kang tih pang3 leng2-khi3, kam2 kong2 chia--e5 tan-ui7 bo5 ti7『共體國艱』e5 hoan7-ui5 lai7-toe2?

Theh8 hak8-hau7 cho3 le7, kau3-sek, tou5-su-koan2 kap 1-pou7-hun7 heng5-cheng3 tan-ui7 chit-ma2 long2 bo5 tih khui leng2-khi3, m7-koh u7 leng7-goa7 1-pou7-hun7 heng5-cheng3 tan-ui soah kui kang tih chhoe leng2-khi3, pang3『空調』, chhiuN7『課指組』,『計中』,『體育館』(tiong-tau3 hioh-khun3 e5 si5-chun7, mng5 koaiN--le, chhun kui2-e7 lau7-su ti7 lai7-toe2 hiang2-siu7 song2-khoai3 e5『空調』).

Goan2 kheng2-teng7『節約用水用電』e5 cho3-hoat, che si7 ti7 peng5-siong5-si5 to7 ai3 sit8-chian3--e5, si7 1-chiong2 seng-oah8 thai3-tou7, kan-taN si7 in-ui7 te7-tang7 e5 eng2-hiong2, koh chai3 ka-kiong5 nia7-nia7. 

M7-koh hak8-hau7 kan-taN tui3 hak8-seng cho3 iau2-kiu5, ka-ki7(1-pou7-hun7 heng5-cheng3 tan-ui7) soah bo5 han7-che3 tih su2-iong7, koh chai3 kong2,『住宿生』iong7-chui2 iong7-tian7 long2 si7 chiok ki-pun2 e5 bin5-seng su-kiu5, tian-to2 heng5-cheng3 tan-ui7 peng5-siong5-si5 e5 chu-goan5 su2-iong7 u7 chiaN5 toa7 e5 bun5-te5.

Si7 an2-choaN2 in tih iong7-chui2 iong7-tian7 e7-sai2 chiah-ni tho2-che3? Si5 an2-choaN2『使用者付費』ti7 in seng-khu teng2 to7 bo5『適用』--a?

Na7 si7 kong2, u7--e5 heng5-cheng3 tan-ui7 bo5 tian7-hong, iah si7 thong-hong bo5 ho2, bo5 khui leng2-khi3 be7-sai2--e5, an2-ne si7 m7 si7 tong-chhoe-si5 e5 siat-ke3 to7 u7 bun5-te5--------heng5-cheng3 tan-ui7 e5 pan7- kong-sek u7 siat-ke3『空調』, m7-bian2 u7 tian7-hong(iong7 be7-tioh8?).

Che hoan2-eng3 chhut hau7-hng5 lai7-te2 u7 kai-kip e5 chha-piat8!

Goan2 ng3-bang7 phah-phoa3 hau7-hng5 lai7-toe2 bo5 kong-peng5 e5 kai-kip chha-piat8, choan5 hak8-hau7 e5 hak8-seng kap lau7-su cho3-hoe2 phah-piaN3, ka7『節約用水用電』khak-sit8 ti7 seng-oah8 tiong lai5 sit8-chian3!

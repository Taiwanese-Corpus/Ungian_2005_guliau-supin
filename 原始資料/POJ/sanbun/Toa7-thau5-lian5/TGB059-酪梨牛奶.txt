몇젮쐧벝볷몈
Toath7aulian5

PoaN3-me5 3 tiam2, goa2 iau2 teh kek thau5-khak sia2 TGB Thong-sin3 59 ki5 e5 bun5-chiuN, soah u7 lang5 lai5 long3-mng5. Chit chiong2 tai7-chi3 kan-taN Uichi3 cho3 e7 chhut--lai5, m7-koh i chit-ma2 lang5 ti7 peng-iaN5, to bo5 thiaN i kong2 beh to5- peng--leh, to7 chun2 beh to5-peng, ma7 be7 gong7 kah chau2 lai5 Tam7-chui2 bih. Mng5 chit8 e7 khui, chiah chai si7 Noya, khoaN3 i chhiu2 koh koaN7 2 koan3 bi3-luh, sng3 i iau2 u7 liong5-sim.

"Goa2 siuN7 li2 ma7 be7 hiah cha2 khun3." Noya kiaN5 goan2 chhu3 na2 teh kiaN5 in tau e5 chau3-kha--leh, goa2 ma7 chiaN5 koan3-si3--a. Goa2 cho3 goa2 kiaN5 jip8-khi3 pang5-keng ke3-siok8 kek thau5-khak, chit ki5 na7 bo5 sia2 1 phiN-a2 chhut--lai5, goa2 e7 hou7 goan2 chong2-e5 pak-phoe5.

"Li2 teh chhong3 siaN2? Sia2 li7-chit-su--ou?" Noya phang5 2 au bo5 bi3-luh phang-bi7 e5 mih8-kiaN7 jip8--lai5. 

"Bo5--lah, li7-chit-su cha2 to7 sia2 ho2--a, chit-ma2 teh sia2 bun5-chiuN. Oeh, li2 m7-si7 koaN7 bi3-luh--ou? Au-a2 lai7-te2 te2 siaN2?"

"Heh, heh, che si7 goa2 tek8-piat8 ui7 li2 tiau5--e5, li2 choat8-tui3 ioh be7 chhut--lai5, che si7몇젮쐧벝볷몈, li2 kin2 lim khoaN3-mai7--leh, koh khng3,몇쥩벫RC몈to7 chau2-chau2--khi3-a."

"Bo5, li2 iong7 bi3-luh kan-a2 te2 si7 te2 sim sng--e5-ou, si7 kong2 li2 e5몇젮쐧벝볷몈e5 sek nah e7 koai3-koai3, bo5 seng5 goa7-khau2 teh be7--e5." Goa2 ka7 lim 1 chhui3, iau2-siu7! U7-kau3 phaiN2 lim--e5. "Bo5, li2 si7 lam7 siaN2--lah, phaiN2 lim kah beh si2."

"Goa2 kan-taN chham gu5-leng kap le-bong2-chiap nia5, siang2 chai-iaN2 e7 piN3 an2-ne, kang5 tau3 lim--lah, tui3 sin-the2 bo5 pai7-hai7--lah." KhoaN3 Noya teh kan-sin5-a2-chhio3, goa2 to7 chai-iaN2 it- teng7 si7 i koh ou-peh8 chhi3, cho3 hai7--khi3 e5 mih8-a2 chiah e7 theh8 lai5 hou7--goa2. Goa2 bo5 chhap--i, ke3-siok8 cho3 goa2 kek thau5-khak sia2 bun5-chiuN.

I khi3 peng-siuN chhoe7 e7 lim--tit e5 mih8-kiaN7, koh oat jip8-lai5 pang5-keng khoaN3 goa2 chin3-cheng5 sia2 e5 li7-chit-su, na2 khoaN3 na2 teh seh8-seh8-liam7.

KhoaN3 i an2-ne, goa2 seng ka7 pang3-tiau kong2: "Li2 na7 hai7 goa2 kin-a2-jit8 sia2 be7 chhut--lai5, goa2 na7 hong5 pek-phoe5, e7 seng chhoe7 li2 tu2-siau3." 

"Bun5-chiuN kam2 bo5 kau3? Chin3- cheng5 m7-si7 u7 kui2-na7 e5 hoah beh sia2?"

"Kong2 bong2 kong2, kau3 taN ah8 bo5 siu--tioh8-a."

"Li2 beh sia2 siaN2-mih chu2-te5?"

"M7-chai a7, sia2 chiok ku2--a iau2-si7 koh sia2 be7 chhut--lai5, ka7 goa2 tau3 siuN7--1-e7-lah, kiong7 beh chak--si2-a."

"Li2 to7-si2 sim cheng7 be7 loh8--lai5, bun5-chiuN m7-chiah sia2 be7 chhit--lai5. Seng-oah8-iaN5 chin3-cheng5 kap kiat-sok liau2-au7 li2 ka-ti7 e5 sim-keng2 pian3-hoa3, koh u7 Tai5-bun5-iaN5 chin3-cheng5 kap kiat-sok kau3 taN hoat-seng e5 tai7-chi3, chiah-e5 tai7-chi3 hou7 li2 ut tiau5--leh, hou7 li2 tng7-tioh8 khun3-keng2, li2 beh koh peh-- khi2-lai5, beh koh khang3--khi2-lih, tioh8- ai3 ui3 chin lai7-te2 khi3 chhoe7, TGB teh kiong5-tiau7 e5 chu7-ngou2 seng5-tiong2 kam2 m7-si7 to7 che?" Noya na2 sng2 i sit8-giam7 sit-pai7 e5몇젮쐧벝볷몈na2 an2-ne kong2.

"M7-koh na7 ut tiau5 e5 in-sou3 si7 ti7 lang5--leh? Bo5 ka7 in chho3-chho3 me7- me7--leh si7 beh an2-choaN2 thau2?"

"Che tong-jian5 ma7 tioh8 thau2, m7-koh ai3 khoaN3 li2 beh eng7 siaN2-mih khoan2 hong-sek khi3 siau-thau2. Li2 beh hian7 kha3 tian7-oe7 kio3 in khi2-lai5 pang3-jio7, iah-si7 bin5-a2-chai3 sui5 chhiong khi3 in bin7-thau5-cheng5 ka7 kham3 pou3-te7, che tong-jian5 long2 e7-sai2, bun7-te5 si7 an2-ne cho3 li2 tit-tioh8 siaN2? U7 hoat-tou7 kai2-pian3 siaN2? In iu5-goan5 hiah-ni7 ti-nau2, bo5 su-siong2, bo5 Logic, bo5 hong-hiong3. Li2 kam2 m7-si7 beh cho3 un7-tong7? Chit- tiam2-a2 tai7-chi3 na7 thun-lun2 be7 loh8--lai5, li2 si7 beh cho3 siaN2-mih un7-tong7? Lan2 cho3 un7-tong7 si7 beh kiaN5 tui3 lan2 jin7-ui5 tioh8 e5 hong-hiong3, lan2 jin7-ui5 tioh8 e5 ke3-tat8-koan--khi3, in chiah-e5 long2 si7 peng5-iu2, kin-a2-jit8 lan2 khoaN3 in cho3 tai7-chi3 e5 hong-hoat kap su-kho3 tai7-chi3 e5 Logic be7 thong, tong-jian5 su-iau3 ka7 in tiau5 hou7 ho2-se3, na7 tiau5 e7 ho2-se3, tui3 in, tui3 lan2, tui3 un7-tong7 long2 si7 ho2 tai7-chi3, m7-koh na7-si7 lan2 an2-choaN2 chhiau5 to chhiau5 be7 tu2-ho2, in beh tun3-teN ti7 hia ma7 bo5 hoat-tou7, lek8-su2 be7 an2-ne to7 theng5--loh8-lai5, lan2 ma7-si7 tioh8 it-tit8 kiaN5 ng3 chian5--khi3. Li2 na7 khoaN3 khah hng7--leh, to7 e7 hoat-hian7 chit chun7 kap in go7 che sit8-chai7 e7 hou7 lang5 khi2-ai3-chhio3, lan2 si7 beh poah8 au7-piah siong7 toa7-tu3--e5, chit-ma2 kap in chian3 che u7 khah-choah8? Beh chian3 ma7 tioh8 chhoe7 khah toa7-boe2--e5 chian3." Noya kong2 soah koh koan3 1 chhui3-a2몇젮쐧벝볷몈, ma7 bo5 be7-ki3 tu 1 au-a2 hou7--goa2.

Khou2-teh8-teh8 e5몇젮쐧벝볷몈hiam2-a2 hou7 goa2 thou3--chhut-lai5, m7-koh goa2 iau2-si7 nge7 ka7 thun--loh8-khi3, khou2-bi7 sui5 ti7 chhui3--nih thoaN3--khui, hou7 goa2 khoaN3-tioh8 ka-ti7.

Tai7-hak8 si5-tai7, chih-chiap un7-tong7 liau2-au7, kam2-siu7 tioh8 chit8-koa2 sianpai e5 cheng-sin5 i3-chi3, hou7 goa2 soan2-tek chhut-giap8 liau2-au7 tah8 jip8-lai5 Tai5-gi2- kai3 chiah8 thau5-lou7, jiat8-phut-phut e5 sim ng3-bang7 ti7 chit e5 ki-chhou2 tin7-te7 na2 sit8-chian3 na2 cho3 su-siong2 bu2-chong. M7-koh hian7-sit8 seng-oah8 chong2--si7 u7 i e5 han7-che3, tng5 si5-kan teh chhu2-li2 heng5-cheng3 su7-bu7, soah hou7 ka-ti7 tiau5 ti7 su7-bu7-seng3 e5 khang-khoe3--nih, thau5-khak ju2 lai5 ju2 bo5 teh ka2, ma7 ju2 lai5 ju2 bo5 teh kap ka-ti7 loe7-sim tui3-oe7. It-tit8 kau3 ku7-ni5 ti7 Pou-li2 pan7 Tai5-gi2 Seng- oah8-iaN5, kui-sian lang5 chiah koh oah8--khi2-lai5, ti7 hia tit-tioh8 Loa7 bok8-su e5 su- siong2 chhi3-khek, ma7 khoaN3-tioh8 TaN-bi2-kheN sia7-khu chu7-chu2 e5 lek8-liong7.

Ti7 Tai5-gi2-kai3 cho3 khang-khoe3 e5 koan-he7, chiaN5 che7 peng5-iu2 long2 jin7- teng7 goa2 si7 "cho3 Tai5-gi2--e5", sui-bong2 an2-ne kong2 bo5 ho2-phaiN2-i3, m7-koh ku2-- lai5, goa2 soah ju2 lai5 ju2 m7-goan7 hou7 lang5 an2-ne teng7-ui7. Kin-ni5 e5 Seng-oah8-iaN5, goa2 kang7-khoan2 khai-si2 ki5-thai7 ka-ti7 e7-tang3 tit-tioh8 chhi3-khek kap oah8-lek8, thang kai2-koat ka-ti7 chit-cham7-a2 e5 tiuN-tu5 ham7 khun3-keng2. Hit 5 kang ti7 Sai-le5 Pi-thau5-poe3, TGB ti7 hia kam2- siu7 chiaN5 che7, tak8-e5 iu5-goan5 ka7 moa2- moa2 e5 chhi3-khek chah tng2-khi3 chhu3, kan-taN goa2 iau2 teh gong7-sin5, kan-taN goa2 ka7 chiah-e5 chhi3-khek seng tan3 ti7 piN--a2, ka2 ti7 ka-ti7 e5 khun3-keng2--nih, bo5 ti3-kak tioh8 ti7 Pi-thau5-poe3 hit 5 kang e5 kam2-siu7, hoan-se3 thang the5-kiong ka-ti7 chhoe7-tioh8 chhut-lou7.

"Ah, goa2 be7-ki3 8 tiam2 ai3 khi3 che7-chhia, goa2 beh seng tng2--khi3-a." Noya ma7 teh soaN3-heng5, to bo5 chhun kui2 tiam2-cheng--a, chit chun7 tng2-khi3 khun3 m7-kiaN peh be7 khi2-lai5. "Bin7-tui3 khun3-keng2, u7 e5 lang5 si7 iong7 sia2--e5, u7 e5 lang5 si7 iong7 hoah--e5, m7-koh chit-ma2 TGB bo5 tian7-tai5 thang hou7 li2 kong2, goa2 khoaN3 li2 iau2-si7 koai-koai-a2 sia2 bun5- chiuN khah iaN5--lah." Noya beh chau2 chin-cheng5 koh tan3 chit ku3 hou7--goa2.

Goa2 khoaN3 tui3 toh-a2-teng2 hit koan3 koai3-sek koh kho2 e5몇젮쐧벝볷몈, i keng3-jian5 ka7 khng3--leh cho3 i chau2.

Tit kah Sit
台羅譯者：林清祥

「Nicholas Cage」chu2-ian2 e5 tian7-iaN2『Kok-ka po2-chong5』khoaN3 e5 lang5 put-chi2-a2 che7, choe3-kin7 chhong3-cho7 chhut--lai5 e5 phio3-pang5 sui-jian5 be7-tang3 pai5 ti7 thau5-cheng5 kui2- mia5 lai7, m7-koh kui e5 kou3-su7 tui3 thau5-a2 kau3 boe2--a3, peN an5-an5 e5 kiok8-cheng5 mui2-chit8-chhun3 e5 te2-phiN3 chit8-sut-a2 to7 bo5 leng2-tiuN5. Kok-ka Po2-chong5 iong7 Bi2-kok Tok8-lip8 Soan-gian5 e5 chhiu2-chhau-pun2 cho3 hian-khui ek-ban7 po2-chong5 e5 pi3-bit8 tou5-be2, e7-sai2 kong2 siuN7-hoat kap pat8-lang5 chin bo5 kang7-khoan2. Thomas Jefferson khi2-chho2 e5 Bi2-kok Tok8-lip8 Soan-gian5 1776-ni5 chhit-goeh8 chhe-si3 ti7「Williamsburg」 soan-pou3. Chit tiuN soan-gian5 long2-chong2 u7 13-hun7 chhiu2-chhau-pun2, mui2-chit8-hun7 long2 chin po2-kui3. Chia e5 chhau-pun2 tau3-te2 lak8 ti7 siaN2-lang5 e5 chhiu2-tiong, to7 in-ui7 chit-phiN3 tian7-iaN2 e5 soan-thoan5 kap chhau-chok soah ke-ke kiam2-kiam2 in2-khi2 se3-kan-lang5 e5 heng3-chhu3. Ti7 kiok8-pun2-goa7 e5 hian7-sit8 se3-kai3 lai7-te2, chit 13-hun7 e5 chhiu2-chhau-pun2 ki5-tiong e5 chit8-hun7 hou7 chit8-e5 ko3-seng3 kok-pih e5 siu-chong5-ka siu-chong5--khi3--lai5. Chit8-keng chin chhut-mia5 e5 chheh-tiam3 thau5-ke Lan5-tou7-lu3 it-tit8 siuN7 chin7 pan7-hoat boeh ka7 hit-hun7 chhiu2-chhau-pun2 piN3-cho3 i e5. M7-koh bo5-lun7 i an2-choaN2 u7-chhui3 kong2 kah bo5-noa7, kap lang5 tiN5 boe7 soah, siu-chong5-ka iau2-si7 hou7 i kong2-boe7 tin2-tang7, m7-pang3-chhiu2 to7-si7 m7-pang3-chhiu2.

U7 chit8-e5 pai3-gou5 e5 e7-pou, siu-chong5-ka tut8-jian5-kan chu2-tong7 phah tian7-oe7 lai5,  piau2-si7 i e5 chu2-i3 i2-keng kai2-pian3, goan7-i3 chiong chhiu2-chhau-pun2 niu7 hou7 i. Lan5-tou7-lu3 tian7-oe7 khoe3 leh, khou2-tou2 sa leh, iong7 chong5--e5 chong5-chhut mng5, kan-ta kiaN kong2 na7 ban7 chit8-pou7, tui3-hong pian3-koa3 to7 hai7--louh.

Siu-chong5-ka khoaN3 tioh8 Lan5-tou7-lu3 hiong5-hiong5 kong5-kong5 chong5--lai5, ah8 kin2-tiuN ah8 hoaN-hi2, chhio3-chhio3-a2 ka7 chit8-e5 chin sui2 koh iu3-siu3 e5 iuN5-phoe5 ap8-a2 tu hou7 i. Te7-13-hun7 e5 Bi2-kok Tok8-lip8 Soan-gian5 chhiu2-chhau-pun2 ho2-se3 liu-liu khng3 ti7 ap8-a2 te2. Lan5-tou7-lu3 lian7 chit8-ku3-oe7 to7 bo5 kong2, si7-kin2 chhiu2 chhun-jip8-khi3 lak-te7-a2 lai7 gim5 chit-tiuN chi-phio3 chhut--lai5. Siu-chong5-ka soah kong2:『Chit-tiuN chi-phio3 bo5 po2-hu3.』

『Che si7 goa2 e5 su-jin5 chi-phio3, choat-tui3 bo5 bun7-te5.』

『Boe7-sai2, pai3-it i2-cheng5 li2 chun2-pi7 boeh ka7 chit-hun7 chhiu2-chhau-pun2 khng3-ti7 toh?』

『Goa2 an3-sng3 boeh ka7 chah tng2-khi3 chhu3 lih.』

『Lin2 tau kho2-leng5 e7 hoe2-sio-chhu3.』

Lan5-tou7-lu3 siuN7 boe7 kau3 e7 u7 chia e5 ke7-ko5 ke7-ko5 e5 tai7-chi3, to7 chin m7-cheng5-goan7 kong2:『Goan2-tau pah-gou7-ni5 lai5 ah8 m7-bat hoe2-sio-chhu3 koe3, cho3 li2 hong3-sim.』

『Lan5-tou7-lu3 sian-siN, che ah8 boe7-tang3 po2-cheng3 bin5-a2-chai3 boe7 hoe2-sio-chhu3. Goa2 khoaN3 iau2-si7 tan2 goa2 au7-le2-pai3-it koh che7 hoe2-chhia ka7 chit-e5 iuN5-phoe5 ap8-a2 sang3 khi3 li2 e5 pan7-kong-sek, an2-ne lan2 to e7-tang3 gin5-hoe3 liong2-gut. Goa2 ka7 chhiu2-chhau-pun2 kau hou7 li2, li2 ka7 po2-hu3 chi-phio3 kau hou7 goa2.』

Lan5-tou7-lu3 chiah8-tioh8 phong3-piaN2, hoaN-hi2 e5 sim-cheng5 cha2 to7 tan3-jip8-khi3 siu-chong5-ka pan9-kong-toh-a2 piN e5 ji7-choa2-lang2-a2. Ho2 lah, boai3 ke3-kau3 chia, khoaN3--khi2--lai5 tui3-hong si7 chin--e5 boeh niu7 hou7 goa2. M7-koh li7-khui e5 si5 sim-lai7 tong3-boe7-tiau5, ngauh8-ngauh8-liam7:『Pai3-it to7 pai3-it, ho5-pit to7 hia toa7-kim7-chhui3.』

Pai3-it che7 kau3, siu-chong5-ka bian2-lang5 cho3-phoaN7 chit8-lou7 mouh hit e5 iuN5-phoe5 ap8-a2 koaN2 kau3 Lan5-tou7-lu3 e5 pan7-kong-sek, chit8-chhiu2 kau-chiN5, chit8-chhiu2 kau hoe3 hoaN-hi2 kah boeh si2. Tan7-si7 iong7-chin7 chhian-hong pek-ke3 ka7 chhiu2-chhau-pun2 lian2 kau3 chhiu2 e5 Lan5-tou7-lu3 sian-siN chit8-sut-a2 to7 boe7 hoaN-hi2, tian-to3 iu- thau5 kat-bin7, in-ui7 in tau cha-me5 hoe2-sio-chhu3.



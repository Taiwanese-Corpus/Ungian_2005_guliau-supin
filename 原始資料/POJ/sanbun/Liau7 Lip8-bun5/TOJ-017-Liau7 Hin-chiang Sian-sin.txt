Liau7 Heng-chiang Sian-sin
                 I  Tan-sun5 e5 It-seng
Liau7 Hin-chiang Sian-siN ti7 Lun7-poe3, Kang2-boe2 chhut-si3, toa7-han3. Siau3-lian5 si5-tai7 to7 mi-chiN boeh chok-khek; ui3 Tai5-lam5 Tiang5-eng5 Tiong-oh8 pit-giap8 liau2-au7, sui5 khi3 Jit8-pun2, Tang-kiaN oh8 im-gak8.
Te7-ji7-chhu3 Se3-kai3 Tai7-chian3 kiat-sok chin3-cheng5 i tng2 lai5 Tai5-oan5, ti7 Hou2-boe2 Tiong-oh8 ka3-chheh, it-tit8 kau3 the3-hiu. The3-hiu liau2, ka3 chit8-toaN7 si5-kan e5 kng3-khim5. Boe2..nih8 jit8-chi2 chiah koe3 liau2 khah chheng-iu, u7 tam7-poh8-a2 hiang2-siu7 tioh8 ka-ti7 e5 seng-oah8.
Hin-chiang Sian-siN cho3-lang5 tiam7-cheng, chit8-si3-lang5 seng-oah8 chin tan-sun5, kan-ta chhu3-bi7 im-gak8 kah thak8-chheh. Boe2..a2 chit-kui2-tang, tiaN7-tiaN7 khi3 thiaN im-gak8-hoe7. 2003-ni5 Chap8-goeh8 24, Kang Bun5-ia2 koe3-sin 20-chiu-ni5 hak8-sut8 gian2-tho2-hoe7 kah ki3-liam7 im-gak8-hoe7, i ma7 siu7 iau-chhiaN2, khi3 kah lang5 tau3-nau7-jiat8.
Chap8-it-goeh8 20, Pai3-si3-am3, i koh chau2 khi3 Kok-ka Im-gak8-thiaN thiaN ian2-chau3. Im-gak8-hoe7 soah, bo5-gi5-gou7 hou7 chit8-tai5 ou-tou2-bai2 cheng--tioh8, pak-mouh8-au7 chhut-hoeh, ti3-su2 lai7-chong khi3-koan soe-kiat8, 10-kang-au7 ti7 Tai5-tai7 PeN7-iN7 koe3-sin.
I lau5--loh8--lai5..e5, u7: chit8-koa2-a2 gak8-khek kah bun5-ji7 e5 chhiu2-ko2, kui-chhu3-keng e5 chheh kah chhioN3-phiN3. 10-tioN5 im-gak8-hoe7 e5 phio3 iau2 khng3 ti7 chheh-toh-a2-teng2 (Chap8-it-goeh8 21 chit8-tioN5, 24 chit8-tioN5, an2-ne it-tit8 pai5 kah Chap8-ji7-goeh8 31). I tui3 chhin-lang5 ni5-ku2 goeh8-chhim e5 thiaN3-thang3 kah khoaN3-kou3. Chhin-lang5 tui3 i na2 lai5 na2 iu3-ji7 e5 siau3-liam7, chham i iau2 theng3-hau7 si7-se3 lai5 liau2-kai2 e5 jin5-seng.


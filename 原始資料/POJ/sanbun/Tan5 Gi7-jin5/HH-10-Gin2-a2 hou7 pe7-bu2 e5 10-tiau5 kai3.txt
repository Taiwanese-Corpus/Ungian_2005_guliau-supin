
 
Gin2-a2 hou7 pe7-bu2 e5 10-tiau5 kai3
Tan5 Gi7-jin5
Bi2-kok chit8-e5 kau3-iok8 choan-ka kong2, ¡§Gin2-a2 jin7-chin chhu--koe3 e5 chhng5-kin, bo5-lun7 si7 m7-si7 chhu liau2 u7 cheng2-che5, ma-ma chhian-ban7 m7-thang koh ka teng5 chhu.¡¨ 
Koh u7 chit8-e5 phok-su7 bat sia2 chit8-phiN ¡qGin2-a2 hou7 pe7-bu2 e5 10 tiau5 kai3>, Chin chheng-chho2 hou7 lan2 khoaN3-chhut gin2-a2 e5 siuN7-hoat kah kam2-kak.  
1. Pa-pa ma-ma, goa2-e5 chhiu2 se3-ki, sou2-i2 m7-thang tui3 goa2 chhu e5 chhng5-kin, goa2 oe7 e5 tou5, hiat e5 kiu5 iau3-kiu5 hiah-nih8 oan5-bi2, goa2-e5 kha khah te2, chhiaN2 li2 kiaN5 khah-ban7 leh, goa2 chiah toe3 e7-tioh8.  
2. Goa2 lai5-kau3 chit-e5 se3-kan iau2 bo5-goa7-ku2, chhiaN2 mai3 koe3-thau5 ka7 goa2 han7-che3, iong5-un2 goa2 houN3-ki5 chit8-e7, mih8-kiaN7 sio2 chian7 khoaN3-mai7--leh.  
3. Chhu3-lai7 e5 tai7-chi3 si7 eng2-oan2 long2 cho3 boe7-liau2--e5, ma-ma, chhiaN2 li2 sio2 hioh chit8-e7, eng7 si5-kan, hoe5-tap goa2-e5 bun7-toe5.  
4. Goa2-e5 kam2-cheng5 chin nng2-chiaN2, kap toa7-lang5 kang7-khoan2, be7-ai3 hou7 lang5 lo5-so chap8-liam7.  
5. Goa2 si7 Siong7-te3 siuN2-su3 hou7 li2 e5 tek8-piat8 e5 le2-mih8, chhiaN2 po2-sioh goa2, chun-tiong7 goa2, in2-chhoa7 goa2 koh iong7 thiaN3 koan2-ka3 goa2.  
6. Goa2 su-iau3 kou2-le7, chiah e7 toa7-han3, m7-thang ou-peh8 ma7 goa2. Chhian-ban7 e7-ki3-tit, li2 e7-sai2 phoe-pheng5 goa2 sou2 cho3 e5 tai7-chi3, tan7-si7 mai3 siong-hai7 goa2-e5 kam2-cheng5.  
7. ChhiaN2 hou7 goa2 u7 ka-ti7 cho3 koat-teng7 e5 ki-hoe7, iong5-un2 goa2 u7 sit-chho3, an2-ni goa2 chiah e7-tang3 tui3 chho3-gou7 tiong hak8-sip8, kau3 goa2 toa7-han3, chiah u7 leng5-lek8 cho3 tiong7-tai7 e5 koat-teng7.  
8.  ChhiaN2 m7-thang tak8-hang7 tai7-chi3 long2 beh the3 goa2 cho3, na2-chhiuN7 goa2 tak8-hang7 bo5-poaN3-phiat kang7-khoan2; ia7 chhiaN2 lin2 mai3 liah8 goa2 kah ko-ko ti-ti che-che me-me sio-pi2.  
9. Pa-pa ma-ma, chhiaN2 m7-thang kiaN li7-khui goa2, nng7-e5 lang5 chhut-khi3 tou7 chit8-e7-a2 ka2 leh! Gin2-a2 su-iau3 tu2-tioh8--a2 li7-khui pe7-bu2, chhin-chhiuN7 pe7-bu2 tu2-tioh8--a2 su-iau3 bo5-siu7 gin2-a2 kiau2-jiau2, kang7-khoan2, koh, an2-ne ia7-si7 hou7 lin2-e5 gin2-a2 chai-iaN2 lin2 hun-in bi2-boan2 e5 ho2 hong-hoat.  
10. ChhiaN2 chhoa7 goa2 khi3 Chu2-jit8-oh8 a2-si7 le2-pai3-tng5.  Goa2 ai3 Siong7-te3.  
(Hong-hiong3 Te7 10 ki5, 1991 ni5 5 goeh8)


Hoan2-seng2
Cheng7-gi5
Kin-a2-jit8 ti7 tou5-su-koan2 ¡§ta3-kong (¥´¤u)¡¨ e5 si5-chun7, 2 e5 goa7-kok-lang5 theh8 1 pun2 phou7-a2 lai5 mng7 goa2 bun7-te5. Phou7-a2 teng2-thau5 sia2..e5 si7 English, in chhui3--nih8 kong2..e5 ma7 si7 English, na2 chhin-chhiuN7 chia (Tai5-oan5) tioh8 si7 in e5 kok-ka kang7-khoan2!
Sit8-chai7 siuN7 long2 bo5, toa7-pou7-hun7 Tai5-oan5-lang5 tui3 goa7-kok-lang5, iu5-ki5 si7 tui3 se-hng lai5..e5, bo5-lun7 si7 siaN2-mih8 sek..e5, chi2-iau3 si7 peh8-sek..e5, kim-mou..e5, tioh8 na2 chhin-chhiuN7 khoaN3-tioh8 chu2-lang5 kang7-khoan2, sui5 tioh8 chai-iaN2 ai3 iong7 English kap in kong2-oe7! Phoe5-hu si7 peh8-sek e5 lang5, i e5 bu2-gi2 kiam2 tioh8 it-teng7 si7 English? Keng7-ka kho2-ouN3..e5 si7, chit-khoan2 goa7-kok-lang5 ma7 tong3-cho3 in si7 chu2-lang5, m7-koan2 kau3 to2-ui7 long2 m7-kheng2 iong7 tong-te7 e5 gi2-gian5 lai5 kong2-oe7.
Pat8-lang5 khoaN3 lan2 bo5, Tai5-oan5-lang5 soa3 oh8 in e5 gi2-gian5, koh oh8 kah beh khi2-siau2, oan5-choan5 bo5 hoan2-seng2 chit-khoan2 bo5 peng5-teng2 e5 tai7-chi3!
Kau-liu5 si7 ho2..e5, m7-ku2 khoaN3 e7 khi2 ka-ki7 chok8-kun5 bun5-hoa3 e5 sim-thai3, che chiah si7 koh khah tiong7-iau3..e5!
Hi-bang7 u7 1 kang, Tai5-oan5-lang5 e7-sai2 kap Hoat-kok-lang5 kang7-khoan2, ka7 beh iong7 English kap lan2 kong2-oe7 e5 chu7-tai7-chia2 kong2, ¡§PhaiN2-se3! ChhiaN2 li2 iong7 Tai5-gi2!¡¨

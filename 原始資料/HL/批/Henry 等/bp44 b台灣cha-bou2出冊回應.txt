回應 1
其實是in ka-ti7 看無
Henry

其實是in ka-ti7 看無，choaN5-a2 liah8 準讀者ma7 看無。
(E-mail: Chenchen@umdnj.edu)

回應 2

女性主義kap 母語
e5 關係

戴凱序

請教--1下：kam2 有人研究女性主義kap 母語/社會語言e5 關係？應該是有，m7-koh 我m7 是研究這方面--e5,所以m7 知。女性主義者kam2 應該支持殖民者e5 語言？iah 是應該支持母語運動？
北京話kam2 已經m7 是殖民語言--a？看陳水扁總統long2 無講Ho7-lo2 話--a，連彭明敏先生long2 講北京話，che 是siaN2-mih 意思？我無ti7 台灣，可能有誤解，sa 無siaN2 有。
Kam2 有人讀過《1985》這本小說？
(E-mail: ktai@chemcca51.ucsd.edu)

回應 3

社會語言學對女性
語言使用e5 觀察

張學謙


凱序兄：
社會語言學對女性語言使用有觀察大概是——女性khah chiap8 講社會上地位khah koan5 e5 語言，因為chiah-e5 語言一般hong5 當做是khah 有“水準”、khah “文雅”、khah “幼秀”……。Khah 趣味--e5 是：cha-pou 會khah chiap8 講社會上khah 無地位e5 語言，因為che 是表示in 男性氣慨e5 1種方式。所以有人講這款語言有潛在（chiam5-chai7)e5 聲望（Covert Prestige）。An2-ne 來看，只要台語繼續hong5 看無，cha-bou2 人使用台語e5 機會就be7 增加。
看--起來，lan2 有需要提升台語e5 “形象”。
(E-mail: peter@cc.ntttc.edu.tw)


回應 4 

Cha-pou 人--leh ？

鄭詩宗

雖bong2 cha-bou2 人khah 無講台語，m7-koh ti7 高雄tak8 pai2 開班，long2 是cha-bou2 人khah che7,cha-pou 人m7 知bih ti7 toh 位？
(E-mail: keithche@ms13.hinet.net)

回應 5 

（1）新婦a2命e5 台灣女性
（2）競選e5 時chiah 講母語e5 民選總統

陳柏壽
（1）
學謙兄、佩芬以及網路e5 兄姐：
我真同意你e5 寶見。
過去羅漢kha 過烏水溝到台灣，100個有99個娶原住民女性做bou2,但是台灣老母long2 漢化，hou7 in e5 kiaN2 kap in ka-ti7 long2 講羅漢kha-a2 e5 話，平埔族e5 話long2 消失。
後--來日人時代，ta-pou 人去公學校學著日本話，台灣老母ma7 真認真學日本話。
戰後來台e5 老兵無論娶平地e5 cha-bou2 或是娶原住民e5 女性，chiah-e5 家庭所生e5 kiaN2 絕大部份ma7 long2 講北京話，無講in e5 老母話，所以，所謂e5“Mother Tongue”這個理論，ti7 台灣是講be7 通e5 tai7-chi3。
台灣女性“新婦a2 命”，處處食人e5 飯，事事hou7 人問，m7 敢ka-ti7 做主。Che kap 猶太女性有真大e5 差別。猶太語言完全是猶太女性ti7 家中e5 堅持chiah 發揚、擴展出--來-e5。台灣女性運動是m7 是對這方面來研究chiah khah 有意義？
平安。

（2）
戴教授平安：  
我對陳水扁就職演講ma7 非常失望，親像lan2 艱艱苦苦栽培1個kiaN2，hou7 i 大聲細聲用lan2 e5 母語來giu2 票，用母語ti7 眾人e5 面前每次競選大會long2 講“台灣人民勝利--lah！”“台灣出頭天--lah！”，taN 已經上台--a，ti7 台a2 頂chiong7 i ti7 競選中所用來得選票e5 母語，long2 ka7 i 當做是“be7-tang3 ti7 公開--e5、一流e5 場合使用e5 kian3-siau3 e5 語言”，母語變做是二流e5 語言。
KiaN2 若大han3,看ka-ti7 e5 pe7 母無起，che 是lan2 目chiu 前活跳跳e5 現實……。
我是1位牧師，我m7 敢希望siaN2-mih 時chun7 陳水扁會tang3 來做基督徒，但是我想我有權利來責成i 做lan2 e5 總統，民選e5 總統tioh8 聽lan2 選民e5 話，tioh8用民主e5方法——就是用上帝e5 公理e5 方法——來治理這個國家。
今後，台灣基督長老教會第一大e5 任務，是監督執政者e5 言行舉止，be7 sai2 hou7 i chhin3-chhai2。若無，lan2 tioh8-ai3 勇敢，koh 1 pai2 來創造台灣文化新e5 天下。
真多謝你寶貴e5 phoe。
平安。
(E-mail: BurtonTan@cs.com)


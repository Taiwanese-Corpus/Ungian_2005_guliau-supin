A 仁、A 惠：
非常感謝lin2 寄--來e5 客語詩，goan2 選兩篇ti7 壽宴e5 時念hou7 tak8-e5聽，long2 感覺真有意思，主人也聽kah 笑hai-hai，包一包「tong5」大包e5 紅包hou7--我，hit 暝所收e5 賀禮約三千外米金，全數beh 捐hou7 San Diego 台米基金會做宣揚台灣文化e5 lou7 用。
真多謝lin2 e5 tau3-saN-kang7，lin2 寄hou7--我e5 台文BONG 報，我long2 有詳細讀，真好，愈來愈進步。
因為我時常ai3 做台語節目，需要資料，m7 知lin2 有有關台灣各地無kang7 鄉音e5 冊--無，親像講宜蘭人講「食飯配滷卵」、「洗hun-su（洗身軀）」kap 鹿港、南部腔e5 分別。我有寄tam7-poh8-a2 禮數hou7--lin2，表達我e5 感謝，希望以後會時常ka7 我tau3 提供短劇劇本iah 是台文khah 趣味e5 文章hou7 我做節目用，若採用，我long2 會chhoan5 tam7-poh8-a2 禮數。

田土伯 敬上
98年1月29

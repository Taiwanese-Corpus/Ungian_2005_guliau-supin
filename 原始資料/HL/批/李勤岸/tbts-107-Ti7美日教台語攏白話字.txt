【電子批】Ti7美國、日本教台語攏用白話字

大家好：
          這回ti7 Salt Lake City e5 Taiwanese panel，除了師大法研所e5曾金金以外攏是ti7美國教台語e5人。這個panel是ti7賓州大學(U Penn)開台語課e5吳美惠老師組--e5。伊ti7 U Penn教台語已經八冬，不過伊是教華語為主，koh加開台語課二班ti7暗時教，U Penn同意若有六個學生to7 hou7伊開班。
        伊是讀教學法(Pedagogy)e5碩士、講師，一禮拜ai3教五班課，非常重。伊用白話字教，最近有出版伊e5初級台語課本，用上標e5數字標聲調，講是受鄭教授生活台語e5影響，我有答應beh替伊改做調號。
        Ti7 Stanford教e5 Nina Lin是PhD candidate，讀語言學。In學校ma7是八冬前就開始教，不過一直攏是學生教學生，in用白話字。
        UC Berkeley ma7是kap Stanford e5情形仝款，一直攏是學生教學生。我舊年去hia演講，有鼓舞in去爭取老師。In真正去爭取，最後學校同意beh請一個講師，年薪kan-na beh付二萬八。這回in無人來參加，In ma7是用白話字。
        Hawaii大學e5情形是鄭教授退休了後，由東亞所e5 PhD學生以TA e5身份教一班，李英哲教授教另外一班。攏是用白話字。  
以上報告   
勤岸

康先生：
日本有幾間a2大學teh教台語。(像：天理大學、東京外國語大學、麗澤大學、大東文化大學。)應該攏用羅馬字，因為ti7 chia出版e5台語教材攏用LMJ，另外民間e5台語教室抑是Culture School e5台語班ma7攏用羅馬字。
 										TADA Kei	

(這兩張電子批是tui3「台語網」掠--落-來-e5，原文是全羅，編輯室翻做漢羅。)


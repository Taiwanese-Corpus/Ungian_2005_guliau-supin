Bahio寫--來e5 phoe

Toa3 ti7奴隸島台灣e5人長期接受中華民國軍頭非法佔領, in對台灣島用高壓e5統治kap有計畫連sio續e5洗腦, 經過50年了後, toa3 ti7 chit te3台灣島e5人, soah ti7看電視, 讀報紙iah是其他各種媒體e5時, 用統治者e5語言teh思考tai7-chi3, 發表觀點. Chit種思考e5模式若有法tou7建國, lin2-pe7 e5頭殼chiah hou7 tak8-e5 tok起來做椅a2坐!

Bahio 2006.05.08.

Goa當然贊成ai3先ui3思想革命開始, 但是ai3先有小組織kap行動力chiah e7-sai2--lih. M7-koh ti7台灣島, 有真che7獨派tak8-e5 long2出1支chhui3, to7 chhan像史明老師講--e5: 「Tak8-e5 long2 leh講無輸贏--e5!」

Goa2 bat ti7電影看過1句話:「無論li2 ti7 1張地圖頂面推演kah joa7精密, 猶原無法tou7 hou7 li2 ti7地球上soa2 tin2動1吋.」

台灣奴隸e7去hong5 chau-that kah an2-ne, goa2想是無正確e5歷史資料造chiann5--e5, 到今年為止, 台灣島e5歷史解說權ma7 iau2 ti7外國人(China華人) kap西瓜牌政客手頭, goa2 m7-bat看tioh8中國民進黨iah自稱獨派e5大老kap學者, 真正以台灣人e5靈魂kap良知講真話過(to7算e7造chiann5 ka-ti7 e5性命危險).
Bahio 2006.05.13.

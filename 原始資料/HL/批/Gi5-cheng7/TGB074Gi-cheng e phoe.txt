Gi5-cheng7寫--來e5 phoe
　
Goa2 chit-ma2 iau2 ti7補習班teh拚命than3錢, thang haiN5 goa2 e5助學貸款kap goan2 tau買厝e5貸款, goa2 ma7 ai3負責厝--nih chit8-koa2開銷, goa2 than3 e5 khou-khou long2 ai3貢獻hou7厝--nih ^.^"
有時a2想想--leh ma7真無奈, 頂pai2 goa2聽電視講, 現此時e5教育, san3-chiah8人真oh讀e7起. San3-chiah8人唯一e7-tang3 peng2身e5機會to7是讀冊, m7-koh學費kap補習費long2 ju2來ju2貴, san3-chiah8人beh an2-choaN2靠教育peng2身--leh?
想tioh8 ka-ti7 kap ka-ti7厝--nih e5遭遇, goa2 ui3 beh考大學to7真相信, beh hou7厝--nih環境變好to7是ai3讀書, ai3考tiau5好大學, koh來to7 chhoe7好頭路, 減輕pa-pa ma-ma e5負擔.
Chit-ma2來講, goa2 na2像有an2-ne teh做--a, ma7 na2像做kah koh e7-sai2--得, m7-koh goa2發現kap goa2 kang7款e5人ju2來ju2 che7, in真che7 koh無像goa2 chiah-ni7好運, khah有法tou7坐落來ka7 hiah-e5離譜koh亂chhau-chhau e5 mih8件讀hou7好勢, thang考tioh8好學校, iah是chhoe7 tioh8 e7-tang3替厝--nih tau3負擔開銷e5 khang-khoe3.
若beh去補習班, 補習班e5收費真正ju2來ju2貴, 因為家長e5要求ju2來ju2 che7, 人力kap物力e5支出long2 ju2來ju2 che7, m7-koh ma7 kan-taN hit koa2付e7起e5人chiah補e7起, 其他--e5, goa2看, 真正是chiok oh讀e7好--e5.
教育制度ma7是一改再改, ou-peh8亂來, hit koa2 kap goan2 pe7母kang7款e5人, nah有法tou7了解?
Goan2弟弟ma7是, goan2 pa-pa ma-ma ka7弟弟e5問題long2 sak hou7--goa2, 叫goa2管goan2弟弟. 最近弟弟e5狀況koh be7-bai2, 因為goa2 ka7罵chit8-khun3, koh替i chhoe7數學理化e5補習班, 成績na2像有khah好--koa2, 若無, 本底long2 m7讀冊.
Chit款真正是『惡性循環的階級停滯』, lan2 beh an2-choaN2--leh? 坦白講, goa2實在ma7 m7知iaN2 beh an2-choaN2解決, goa2 ti7補習班kan-taN e7-tang3鼓勵hiah-e5 gin2-a2好好a2讀冊, ka7 in講pa-pa ma-ma ka7 lin2送來上課to7是希望lin2好, m7-thang tho2-che3 in e5血汗錢.
實在是真無奈!


Ui-chi3 sia2--lai5 e5 phoe

Goa2 tng2來兵營了後, 一直到cha-hng chiah回復正常.

5冬來, 第1 kai2提早離開, 心內真m7甘, m7知beh an2-choaN2 sio辭, m7-chiah beh走e5時chiok狂, 前1暝ma7無ka7 tak8-e5講. Hoan7-se3 lin2感覺goa2無離開, 無去做兵, ti7 1 pai2 1 pai2 e5活動--nih看tioh8 goa2, m7-koh tak8 pai2見面, goa2 long2 be7-su有『恍如隔世』e5感覺. 做兵teh-beh 1冬--a, m7-koh goa2感覺離學生時代有夠hng7 e5 hng7.

算真好運, chit kai2 goa2無缺席, ma7看tioh8 lan2內底tak8-e5 e5成長. 過去kui冬, 2001~2003營隊e5講師khah e7記得--e5是goa2 ham7 TTL, koh khah chin3前(1999~2000) e5講師是khah知iaN2 Tek-hoa5. Chit kai2營隊, goa2有注意--tioh8, 林--先-生chiok chiap8提起Chiau-hong5 ham7 Bou7-chin, 課程時間若有beh改, ma7 long2 chhoe7--in.

Che是真好e5現象, lan2 1代theN3 1代, 學習承擔責任, 面對自我挑戰. Ti7 chit e5過程--nih, kiam2-chhai2 e7 chiok thiam2頭, m7-koh oat8頭ka7看, lan2比舊年kang7 chit-chun7, kam2是ke真無kang5--a? Khah敢表達, khah e7-hiau2處理tai7-chi3, 
kam2 m7是?

除去Chiau-hong5 kap Bou7-chin, I5-kun ma7真無簡單, 舊年參加生活營了後, to7 1e 7手ti7 Si-chong hia tau3-saN-kang7, ma7 hou7 ka-ti7真緊to7看tioh8運動e5 chit8-koa2 me5-kak kap問題, an2-ne, 來參加今年e5生活營, hou7 ka-ti7真緊to7進入討論e5狀況.

總--是, 無論籌備e5時是hoaN7 toh 1組, tak8-e5 long2辛苦--a, 接續--落-去, 無論lan2人ti7 toh位, to7繼續ka7對chit e5社會e5觀感寫--落-來, an2-ne lan2 chiah有可能影響koh khah che7人.

To7 chhan像Tek-hoa5一直講--e5, lan2 ham7其他團體無kang5 e5所在, to7是lan2一直beh放機會ham7空間hou7後piah e5人來成長. Lan2 m7是beh chit e5人強, lan2是beh TGB e5 tak8-e5 long2有法tou7 hoaN7頭, beh hou7台灣人tak8-e5 long2有才tiau7做判斷, piN3-chiaN5社會發展e5主體, to7看lan2 kam2 beh hou7 ka-ti7機會!

Che是siang7慘e5時代, ma7是siang7 e7-tang3創造時勢e5時代.

Ui-chi3 (ti7 Cho2-iaN5) 2004.07.05.

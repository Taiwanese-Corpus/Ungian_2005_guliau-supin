Hou7 A sang3 e5 1張phoe
Phek-ian3
A sang3:

論真講--起-來, chit件tai7-chi3 e7 hou7 goa2感覺稀微, 是看tioh8台灣人實在是be7-tang3 theh8 tioh8 chit8-sut-a2權, 若theh8 tioh8 chit8-sut-a2權kui e5人to7 gong5--去-a. 有人講是因為台灣人欠缺中心思想, 無正確e5價值觀, chiah e7變做an2-ne.

Chit件tai7-chi3 goa2有chit8-koa2想法, m7知iann2 li2有phinn7 tioh8 1種熟sai7味--無? Hit e5臭phu2味e5「特權」, chit款真害e5中國文化已經tiau5 ti7真che7台灣人e5腹內--a, 實在是台灣價值觀e5危機. Goa2認為今a2日趙建銘案件e7發生iah8是chit e5原因.

Hou7 chiok che7人be7爽--e5是, 是an2-choann2 ti7台灣, China人做--過e5 phainn2 tai7-chi3 be7 hou7人keng-the2, ah若台灣人有做chit8-koa2 m7-tioh8, tioh8-ai3 hong5凌治, 牽拖kui家族. Che除去有殖民者對台灣人e5政治鬥爭, koh khah hou7 goa2無了解--e5是: 是an2-choann2有e5台灣人無beh做「人」, kan-tann想beh做中國價值觀--nih e5勝利者? In kam2講m7知iann2豬tiau5內底e5豬, m7管koh khah an2-choann2 phah拚, iau2是1隻豬, 第1名e5豬iau2是be7變做人. 中國價值觀to7是豬tiau5, 台灣人ai3警覺, ma7自我檢討, 清洗過去教育lan2 e5腐化e5封建觀念, 自我提升.

中國人是悲慘--e5, in永遠無可能e7有自我價值, 因為中國文化本質to7是an2-ne, he是in e5宿命.

M7-koh台灣人m7是an2-ne, 台灣人e7-tang3真簡單to7跳脫, lan2 e5祖先3年1反5年1亂, ti7 lan2 e5身軀內流--e5是堅持自我價值e5血. Kan-tann是chiok che7人long2放be7記--得-a, 正是中國人e5教育hou7 lan2 be7記--得, 中國教育hou7不止a2 che7台灣人kan-tann知iann2中國價值觀, be7記台灣歷史e5 sianpai to7算ai3犧牲性命ma7 beh爭取e5公平kap正義. 關係chit點, hit-koa2自私自利驚死e5人, 無論an2-choann2 to無法tou7理解--e5.

Lan2看tioh8中國人受tioh8無公義對待e5時(to7算hong5滅村), in e5反應kan-tann知iann2哭, soah無認為有權siunn7-khi3. Ti7台灣, ui3朱一貴到詹益樺起造--起-來e5台灣魂, 是台灣民族光榮e5文化價值累積, sianpai e5 phah拚kap犧牲, 留hou7 lan2--e5 to7是珍貴e5台灣價值觀. Ng3望台灣人long2 e7-tang3了解chit e5重點, ui3 chia得到民族自信kap尊嚴.

台灣人若了解lan2 teh面對中國人e5時應該有e5驕傲, 公平kap正義需要每1 e5覺醒e5台灣人去堅持kap執行(ka7 ka-ti7 e5責任sak hou7既得利益者是無負責e5行為), 我相信未來e5台灣國必然存在公平kap正義. 為tioh8 beh chiann5做光榮e5台灣國公民, 目前lan2需要做好自我提昇e5準備, 公平kap正義e5台灣國to7離lan2 be7 hng7--a.
2006. 06.28

Hou7 蕭平治老師e5 phoe

許榮喜
蕭老師：你好！老師你可能m7-bat我e5名，所以代先來紹介我ka -ki7 --一下。學生叫做許榮喜，ma7 是台中師範學院畢業e5學生，算--起來老師你就是我e5 學長。看著學長投入chiah che7  e5 氣力來教gun2 讀台語，m7-taN7 值 得學弟e5 尊敬，ma7 值得所有e5 台灣人 o-lo2。
頂禮拜老師叫gun2 ai3 寫一篇用漢羅lam7 寫e5「台語作文」，老師kan-taN 要求寫500至1000字na7-tiaN7 ，就害我煩惱gah giong7-beh暈--去，講台語對我來講是無siaN2 問題，m7-koh 若講著用字表達意思，就hou7 我頭殼一粒兩粒大，真正hou7 我霧sa3-sa3，我寫會出來--e5  你看無，beh hou7 你看有--e5 ，可能就需要koh 解說，講khah ham3 古--leh，有tang 時a2 ka-ki7 寫e5文章，ka-ki7 ma7 讀be7 真順序，老師！你看！che有害--無？歹勢--lah！蕭老師，你教gun2 chiah che7 ，han -ban7 e5 學生，有學koh 學be7熟練，雖然無熟，m7-koh我已經感覺台灣話有影真趣味真有水準，是值得lan2 來學習推sak e5 khang -khoe3 。最後感謝蕭老師e5指導，hou7 我有機會來學台灣話，寫台灣文，hou7 我對台灣e5 文化有進一步e5了解，我tioh8 繼續phah -piaN3 chiah tioh8 。
                 學生許榮喜敬上

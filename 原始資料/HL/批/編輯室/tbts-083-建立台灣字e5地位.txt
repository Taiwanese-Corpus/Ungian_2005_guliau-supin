
【電子批】	建立羅馬字／台灣字e5地位
	＜若beh寫reader-friendly e5台灣文hyphen m7 thang省＞

Max Lu ti7 E-mail有下面e5意見我真贊成。伊按呢寫起：
[2] ：12頁，講起慣勢讀漢字e5人，因為tioh8-ai3仝一個時間處理瞭解kap發音；若m7知，若無瞭解意思，to7 m7知beh按怎發音。我感覺這點是m7是會tang3用韓國e5 case來說明：韓國人經過20年e5時間，讀100%完全是Hangul拼音文字e5文章tioh8比看漢字／Hangul mixed作伙e5文章khah緊仔。意思就是咱台灣確實中毒siuN過深；若無愈緊脫離漢字e5影響，真phaiN2 sak，phaiN2推動羅馬字／台灣字。

     以上所講e5內容kap理念，我完全同意。將羅馬字／台灣字kap發展做個人所習慣e5書面語，kap 社  會（最少咱會使tui3社團內，E-mail來開始）所通用e5媒体文字。
 為著個人kap社會e5習慣e5建立，我對E-mail台語網有一個建議。
1.	羅馬字／台灣字（LMJ/ TOJ）ai3統一，ai3建立伊書面語e5地位。
2. 	Ai3用讀者優先e5角度，一律寫hyphen。
   	因為：台語e5音節分開前後一致，無liau5過河（走過音節分界（chit-ap，peng5-an，peng5-iu2。) 只有小數e5例外（親像：an2-choaN2 > an-na > a-na)。無親像英語e5 final consonent (親像下面e5 k,p,t) 走過河是通則：
   	work+er >wor ker, type+ing > ty ping. mate+ing> ma ting
     	Koh因為：咱愛hou7 E-mail e5讀者增加，變做百百種無仝背景e5人：有可能對內容無真瞭解；有可能對台語無夠好；有可能是客人，原住民，新移民，日本人，中國人；為著無仝背景e5讀者，咱ai3前後一致，ai3  hou7 tak8個讀者好讀，ai3 hou7 in相信：咱e5台語LMJ/TOJ是書面語，m7是一人寫一款，m7是猶koh teh 試驗中，m7是kan-taN私人好朋友e5距離內底人e5通訊符號。現代化e5媒體，讀者是多種背景e5 ，互相無一定見過面e5，信息內容多元化e5，政治，文化，教育，電影…
3.	個人e5習慣若有寫法前後一致，正確度kap速度就會真koan5。若無一致，就be7真koan5。大家愈有全台讀者優先e5行動，個人kap讀者才會愈有全台灣通用LMJ/TOJ e5信心。
4.	正式書面語kap臨時e5標音系統ai3分開。我ti7 E-mail內底所採用e5無寫調號，是臨時性e5。是khah好轉換作正式e5台灣字（TOJ）。.

鄭良偉 2000.11.20 
(這張電子批是tui3台語網選錄出來e5。原文是全羅，編輯室翻譯做漢羅。)


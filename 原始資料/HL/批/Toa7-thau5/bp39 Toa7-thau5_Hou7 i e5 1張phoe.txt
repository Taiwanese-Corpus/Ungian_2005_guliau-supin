∮心內話
Hou7  i e5  1 張phoe
Toa7-thau5
親愛e5 H.P.:
當寫這張phoe e5 時chun7,你應該早就tng2 去到厝--ni，kap厝--ni e5 人做夥--a!
Hit暝，ti7 河濱公園，tiam7-tiam7 坐ti7 你邊--a，一直teh看你e5 面，到gah  beh睏--a，koh teh『描摩』hit個影。後--來，我開始想你講e5 話，想你是an2-choaN2 hiah-ni7 緊就beh ka7 我e5 手放--開。
我實在想be7-hiau2是an2-choaN2，尾--a，koh走tng2去原來e5所在，lim 1罐酒，倒ti7塗kha ，看天頂e5星。Ti7這個時chun7 ，東peng5吹來秋初e5晚風，koh加上天星e5光，hou7我想起1句話:「擁有愛e5人無需要煩惱； teh走chhoe7愛e5人無時間煩惱。」
我teh追求你e5 愛--a，kam2 m7 是?
Hoan7-se3,你感覺我是hit個會tang3 牽你e5 手e5 人；hoan7-se3,你就是hiah-ni7-a2 倔強，beh一個人行ka-ki7 e5 路？ I don`t mind。我kan-taN beh ka7 你講：無論你是ti7 豐裕e5 蘭陽平原，iah是ti7 繁華 e5台北城，甚至ti7 Deutschland (德國)平靜e5 庄kha，我long2 願意tiam7-tiam7坐ti7 你e5 邊--a，看你e5 面，聽你講你e5 快樂kap悲傷。
編織好e5 風吹，必須ai3 勇敢去飛， 任何人long2 必須ai3 祝福。我會期待hit工來到。
會熟sai7 你，我實在真幸運！
祝你順心

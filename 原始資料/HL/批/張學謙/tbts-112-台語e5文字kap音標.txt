【電子批】					台語e5文字kap音標

Tak8家好：
        最近有人建議講文字hoan7文字，音標hoan7音標來解決台語文字化e5問題。簡單講，tioh8是用白話字做拼音文字，音標tioh8據在人用。我想按呢koh無夠，因為文字kap音標若會tang3攏標準化對學習來講是有好無bai2。
        我想TLPA kap白話字真接近，是m7是會tang3用白話字做正式e5拼音文字，TLPA做白話字e5音標。這款文字kap音標e5組合會tang3 hou7 POJ kap TLPA分別當做正式e5文字kap音標，有功能性e5分工koh會tang3 hou7台語e5拼音有一套標準。目前POJ kap TLPA分別ti7社會kap教育界得著肯定，若會tang3互相合作，台語讀寫e5基礎建設真緊tioh8會tang3完成，咱ma7 m7免因為拼音字e5問題ti7 hia冤家。
        我建議POJ+TLPA，文字+音標，請tak8家討論看按呢敢有妥當？

學謙
2003.05.26

回應Henry

Henry兄講--e5, goa2有chit8-koa2看法.
Ti7資訊, 電子媒體大發展了後, 電子媒體快速進入都市人e5家庭, 差不多侵入tak8 e5人e5生活. Gin2-a2 bat漢字e5年歲kap速度不斷提早, 6歲e5 gin2-a2, 40歲e5 pa-pa, 60歲e5 a-ma2 cho3-hoe2 tiam3 ti7客廳, cho3-hoe2看『搞笑有理, 整人無罪』e5無聊綜藝節目, 無chit8-sut-a2『代溝』, 同齊笑kah. 看tioh8各台新聞SNG放送e5暴力事件, 犯罪現場e5血跡kap屍體. Chit款生活情境m7-taN7 be7 chheN疏, koh ma7是都市人放學下班了後e5實際生活情形.
Gin2-a2, 青少年kap大人活ti7 kang7款e5資訊內底, gin2-a2 kap大人e5差別ju2來ju2 be7清楚, 甚至有koa2大人吸收新資訊e5能力比gin2-a2 khah害. 台灣e5校園, si3-ke3是身軀無大m7-koh手theh8手機a2, 講話khui3口na2『小大人』e5 E世代(siaN2-mih世代chhin3-chhai2媒體亂號--lah~), che是『消逝的童年』. Hoan7-se3 m7是少年人thiau-kang beh學大人e5 khui3口, 顛倒是少年人看--tioh8聽--tioh8-e5, long2是an2-ne.
Gi5-lin5 7/12


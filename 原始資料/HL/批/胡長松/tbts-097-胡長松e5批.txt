胡長松e5批

秀滿姊平安：

我個人看法是，講「創新」也好，講「文藝復興」也好，攏重視舊底有e5根本。照我所瞭解，西方e5文藝復興khah注重ti7重現（或者再生）舊精神e5部分，照原文字面來看ma7是按呢。14世紀e5義大利是beh「再生」希臘文化e5人本精神，伊kap對抗中古基督教神學有真深e5關係。Ah 20世紀初e5愛爾蘭是beh恢復Celtic古文化，去對抗大英國主義。坦白講，Yeats e5心hou7人敬佩，不過方法上，伊ui3 Celtic e5神話kap象徵下手，我認為是弱點。因為神話kap象徵挖深--落-去e5結果，to7是變作真神秘，伊e5詩phaiN2讀是有名--e5，一般ai3配合象徵字典，無適合大眾。這點咱ai3特別注意。
	另外，因為「復興」二字，「舊」e5色彩感覺siuN重，ti7台灣，「舊」e5物件加減會kap中國文化牽涉--著，我無願意正面加強，所以家己to7 khah少使用，ma7 khah閃避講「台灣（台語）文學e5文藝復興」。不過我知影有真che7人講，可能是我家己khah ku-mou--lah！一koa2意見請你參考。

新年快樂！

長松

回應 Loonng
Tek-hoa5

陳水扁當選ROC總統到taN, chin明顯一直teh向體制ham7 Chi-na國妥協, che kap lan2 ng3望e5理想, 看--來koh差chin hng7.

Lan2會tang3目chiu金金ka7看, 看這個講teh改變台灣人歷史e5新政府, kam2有影會ka7 Chi-na式e5教育體系廢掉, hou7 lan2 e5 gin2-a2會tang3用ka-ki7 e5母語來建立世界觀, koh來讀真正e5台灣歷史, 熟sai7台灣地理.

Lan2若無ka7解說權ui3 Chi-na人hia5 theh8--tng2-來, 就kan-taN是theh8-tioh8 1個空殼a2, 實際來講, lan2猶原是hou7 Chi-na人e5頭殼, hou7 Chi-na人e5思想teh控制, kam2 m7是--leh?

Lan2 ai3用這個觀點來做標準, 檢驗這個新政府, ma7用che繼續來推sak平等e5族群關係!

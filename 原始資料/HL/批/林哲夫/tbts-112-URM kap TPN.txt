【電子批】                                 URM kap TPN

宗昌兄：
多謝你e5批，ka7我提醒咱beh tui3無仝e5角度來寫咱e5歷史e5計劃（註1）。我已經有kap Toronto e5朋友聯絡，參詳in tau3參與e5可能性。希望in真緊to7會tang3加入這個計劃。等我theh8著hia e5資料以後，我會koh轉去chhoe7我khng3 ti7台北e5資料。
同時，我當teh無閒寫國家安全第三級必修課程新教科書e5一部份。Che是beh用來代替目前e5軍訓課程，有包含非常無仝e5意識形態、價值觀kap內容，而且ma7有包括國家認同、用非軍事方法來防衛國家kap人類安全e5討論。
今年二--月阮有去Dharamsala ka7西藏人kap 4位Mah-la-ui人（Malawian）介紹URM(Urban Rural Mission)（註2 ）e5組織人民，hou7 in有力量(power) e5 『自授權力(empowerment)』e5訓練。同時ti7台灣ma7有進行二個『中性e5仲裁者(Third Party Neutral)第一單元(Module-One) 』e5訓練。『中性e5仲裁者』（註3 ）e5目的是為著防止kap解決衝突，che是ti7（加拿大首都）Ottawa e5加拿大衝突解決中心(CITR，Canadian Institute of  Conflict Resolution) 所設計e5課程。阮真好運有CITR、Saint Paul大學、Ottawa大學kap加拿大台灣人公共事務會e5支持kap贊助做伙進行這項事工。
若有機會我會不時kap亞洲教會有關人士分享『中性e5仲裁者』、『公民防衛(Civilian-Based Defense) kap台灣URM e5觀念。台灣e5 URM kap其他亞洲國家e5 URM有真大e5差別，主要是因為採用非暴力e5方法kap加拿大e5價值觀(Canadian value)，che kap Edgar File牧師(博士)有真大e5關係。Ed過去差不多40冬e5時間是Toronto e5 York大學e5社會學教授，目前伊猶積極kap阮做伙teh做ti7台灣kap ti7印度北旁e5訓練事工。
											平安，
											      林哲夫
 (原文是英文，編輯室翻做台文。（註1)批e5第一段是teh提起有關吳三連基金會今年ti7台北beh舉辦一個『海外台灣獨立運動史料研討會』e5代誌。註(2)台文通訊第109期“Kap林宗正牧師談URM”。註(3)：台文通訊105期“中性e5仲裁者”。 ）



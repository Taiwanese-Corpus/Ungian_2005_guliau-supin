台語文字化的目的是脫華
Sakai (原文用全羅，多倫多TBTS讀者聯誼會翻譯漢羅)

請 問 良 光 兄 kap 柏 壽 兄 ： 
台 語 文 字 化 e5 目 的 敢 m7 是 為 著 beh 脫 離 中 華 思 想 ？ 若 是 按 呢 ， 台 灣 人 一 定 需 要 有 放 sak 漢 字 e5 勇 氣  ！
我 最 近 看 著一 本 真 好 e5 冊 ， 題 名 『 台 灣 私 見 』 （有 關 台 灣 e5 個 人 意 見  ）， 是 日 本 亞 細 亞 航 空 公 司 e5 前 任 會 長  （ 董 事 長 ）， 現 任 顧 問 ， 支 持 台 灣 建 國 e5 Itakura Toshio先 生 用 日 文 寫 e5 。 彼 本 冊 中 間 指 出 講 ： 『 台 灣 親 像 是 批 評 美 國 kap 日 本 無 認 為 台 灣 e5 主 權 ， Kan-na7  是 家 己 想 家 己 是 獨 立 e5 國 家 』。台 灣 若 無 國 際 社 會 會 凍 接 受 e5 Logic，無 一個 國 家 會 凍 承 認 台 灣 是 『 獨 立 e5 國 家 』。 這 是 國 際 社 會 e5 規 則 。
我 m7 知 Itakura 先 生 是 m7 是 贊 成 台 語 羅 馬 字 化 運 動 ， 但 是 咱 若 是 利 用 仝 款 e5 『 logic』來  看 文 字 化 e5 問 題 e5  時 陣 ， 道 理 上 會 使 按 呢 講： 台 灣 人 為 著 說 服 世 界 人 民 講 『台 灣 不 是 中 國 e5 一 部 分 』， 著 愛 放 棄 漢 字 ， 完 全採 取 羅 馬 字 來 標 記 holo 話 kap  Hak-ka-fa ； 按 呢 ，世 界人 民 chiah 會 容 易 瞭 解 台 灣 m7 是 中 國 e5 一 部 份 。 這 是 國 際 社 會 e5 態 度 。
若 是 放 棄 漢 字， 意 思 就 真 清 楚 閣 真 有 說 服 力 ， 會真 緊 hou7 人 了 解 。親 像 是 chit-ma2   e5 世 界 人 民 攏  be7  記 得 越 南 過 去 ma7 是 中 國 e5 一 部 分 e5 事 實 ， 顛 倒 掠 做 越 南 本 來 就 是 獨 立 e5 國 家 ！若 無 放 棄 漢 字 ， 對 別 e5 國 家 e5 人 民 來 看 台 灣 光 景 e5 時 陣 ， khang-pang2 攏 是 寫 漢 字 。欲 hou7 人  想 到『 台 灣 m7 是 中 國 』 是 真 困 難 e5 代 誌。	
我 想 中 國 是 一 定 會 來 拍 台 灣 。 獨 派 e5 學 者 為 著 安 慰 人 民 講 『 中 國 無 力 量 來 拍 』 是 真 幼 稚 ，siuN7  樂 觀 e5 看 法 。 若 是 講 『 中 國 無 能 力 發 動 戰 爭 』 ， 這 是 無 符 合 現 實 e5 看 法 。 若 按 呢 ， 過 去 1940年 代 e5 日 本 帝 國 ma5 攏 無 力 量 去 拍 美 國 ah ！道 理 上 ， 抑 是 客 觀 上 來 講 是 按 呢 ，m7 -ku2 其 實 日 本 是 m7 是 無 發 動 戰 爭 ？ 戰 爭 是 非 理 性 e5 思 考 來 發 動 e5 物 件  。『 客 觀 e5 分 析』 定 定 hou7   事 實 來 倒 覆 。 所 以 我 e5 看 法 是 ：台 灣 人 有 無 宣 言 獨 立 攏 無 關 係 ，中 國 受 氣 e5 時 陣 一 定 會發 動 戰 爭 。 
若 是 按 呢 ， 台 灣 真 趕 緊 ， 真 需 要 得 著 國 際 社 會 e5 承 認 kap 保 護 。所 以 台 灣 人 應 該 需 要 真 清 楚 去 說 明 hou 世 界 人 民 瞭 解 台 灣 人 e5 心 聲 。 M7  通 講 kan-na 只 是 台 灣 人 會 凍 瞭 解 e5 論 理  。 我 最 近 感 覺 真 煩 惱 e5 是 lian7 真 認 真 追 求 建 國 e5 人 ， 尤 其 是 台 文 運 動 e5 人 ， 思 考 無 一 貫 性 ， 無 清 楚 ， 攏  be7  記 得 脫 離 中 華 彼 款 真 要 緊 ， 真 重 要 e5 目 的 。 
我 愛 ka7  你 警 告 一 下： 若 是 繼 續 固 執 用 漢 字 e5 時 陣 ， 世 界 e5 民 意 無 法 度 瞭 解 台 灣 kap 中 國 e5 分 別 。 我 是 真 無 正 常  e5 日 本 人 ， 所 以 會 凍 瞭 解 台 灣 人 真 艱 苦 e5 心 情 kap 立 場 。 M7 - ku2 除 了 我 以 外  e5 日 本 人 ， 恁 按 怎 來 說 服  in  ？ 
我 無 認 為 『 漢 字 是 台 灣 傳 統 文 化 e5 一 部 分 』 。 台 灣 無 彼 呢 光 榮 e5 歷 史 kap 傳 統 ah 。 有 光 榮 e5 文 化 、 傳 統 應 該 是 恁 kap 恁 後 生 來 創 造 e5 。 保 留 漢 字 是 過 渡 e5 時 期 為 著 吸 收 『 知 識 分 子 （ 其 實 m7 是 有 [知 識 ] e5 ， 是 [ 中 國 式 e5 士 大 夫 ]  ） e5 工 具 nia7-nia7 。
恁 kiam2-chhai2   是 愛 反 論 講 ： 『 雖 然 日 本 人 ma7  teh 使 用 漢 字 ， 但 是 會 凍 成 做 中 國 之 外 e5 獨 立 國 家 ， 漢 字 會  be7  阻礙 獨 立 攏 無 關 係 』 。 等 一 下 ah ！ 
1.	日 本 是 1945年 以 後 A2-bat 受 過 ROC e5  統 治  。 統 治  日 本 e5 政 府 130年 以 來 攏 總 A2-bat 講 過 『 日 本 是 中 國 e5 一 部 分 』 ！ 顛 倒 是 台 灣 自 1945年 以 後 一 直 是 KMT 統 治 之 下 。 所 以 世 界 大 部 分 e5 人 民 容 易 去 想 著 『 台 灣 ma7 是 中 國 』。 柏 壽 兄 按 呢 講 『 因 為 受 漢 字 教 育 真 久 e5 關 係 ， 維 持 漢 字 e5 形 態 是 難 免 e5 』， 是 m7-tioh8  ah 。 這 是 肯 定 日 本 帝 國 教 育 kap KMT 教 育 e5 無 主 體 性 e5 講 法 ah 。 台 灣 是 KMT 統 治 下 受 漢 字 教 育  siuN7  嚴 重 ， 所 以 ， 著 愛 放 棄 彼 款  KMT 中 國 惡 毒 e5 文 字 ， 對 m7 ？ Ah-koh， chit-ma2  e5 台 灣 人 使 用 漢 字 e5 時 ，思 考 方 式 完 全 是 中 國 化 。 若 無 放 sak 漢 字 ， 恁 就 無 法 度 脫 離 中 國 式 e5 思 考 方 式  ！ 恁 受 過 KMT 教 育 ， 所 以 無 法 度 成做 親 像『 不 管 用 漢 字 ， 會 凍 脫 華 』e5 日 本 人 按 呢 。 受 過 KMT 式 e5 教 育 e5 台 灣 人 為 著 達 成 獨 立 文 化 e5 時 ， 唯 一 e5 選 擇 著 是 羅 馬 字  。 
2.	日 文 e5 歷 史 比 現 代 漢 文 （ 中 文 ）e5  歷 史 卡 久 長 ， 卡 有 豐 富 e5 文 學 作 品  。 明 治 時 代 以 後 ， 若 無 日 文 文 字 化 ， 中 文 ma7  無 法 度 脫 離 古 典 漢 文 e5 影 響 。 中 文 對 日 文 借 來 e5 語 詞 抑 是 表 現 ma7  be7  少， 比 如 講 是  『做為 』 ，『 認 為』 ， 抑 是『共 產 黨 』、『 憲 法 』 ， 攏 是 日 本 人 e5 發 明 。 日 文 領 先 中 文 ， 完 成 文 字 化 e5 時 機 比 中 文 卡 早 30-40年 ， 所 以 日 文 是 現 代 中 文 e5 父 母 ah 。 日 文 e5 歷 史 卡 長 。 顛 倒 是 台 文 leh ？ 台 文 e5 文 字 化  比 中 文 卡 慢 起 來 e5 。 現 代 台 文 e5 文 章 siuN 受 著 中 文 e5 影 響  。 
3.	Chit-ma2  e5 國 際 社 會 上 ， 漢 字 是 日 本 kap 中 國 e5 文 字 ah 。 若 是 台 灣 人 ma7 是 愛 講 『 漢 字 是 台 灣 e5 文 字 e5 一 部 分 e5 時 ， 恁 愛 突  破 日 本 kap 中 國 霸 佔 漢 字 e5 現 實 。 台 灣 人 敢有 彼 款 e5 力 量 ？ 我 無 相 信 。 台 灣 人 若 有 力 量 去 突 破 漢 字 世 界 e5 現 實 ， 台 灣 應 該 是 卡 早 就有 達 成 獨 立 e5 力 量 ah 。 其 實 無 彼 款 e5 力 量 。 所 以 良 光 兄 e5 講 法 『 咱 若 會 凍 去 意 識 著  in  無 好 e5 所 在 ， 漸 漸 用 卡 好 來 ka7  比 落 去 ， 才 是 務 實 e5 做 法 』。 我 絕 對 be7 相 信  。 台 灣 人敢 有 彼 呢 大 e5 力 量 ？ 我 日 本 人 看， 台 灣 人 teh 用 漢 字 e5 時 ， 思 考 方 式 完 全 親 像 是 中 國 人 ， 無 像 是 獨 立 e5 日 本 人 按 呢 。 台 灣 人 ma7  受 過 日 本 教 育 。無 m7 tioh8 ，m7-ku2, 恁 mai3   be7  記 得 恁 是 1945 年 以 後 攏 受 中 國 化 e5 教 育 ， chit-ma2  恁 固 執 漢 字 e5 態 度， 完 全  是 中 國 化 e5 態 度  ah 。 
 若 按 呢 ， 無 放 棄 漢 字 來 標 記 台 文 e5 時 ， 台 文 永 遠 受 著 中 文 e5 影 響 ， 台 文 永 遠 是 中 文  e5 奴 隸 ah 。 我  知 影 台 灣 人 m7 敢 放 sak 漢 字 ， 放 棄 漢 字 是 真 困 難 e5 代 誌 。
            總 是 ， mai3   講 『 困 難 』 ah 。 恁 若 是 愛 『 容 易 』 leh ， 若 以 後 mai3   想 『獨 立 』就會 使  lah。 上 容 易 ， 上 簡 單 e5 代 誌 是 『投 降 』 ah ！
獨 立 建 國 是 真 困 難 真 辛 苦 e5 路 途 ah ！ m7-ku2 是 困 難 e5 代 誌 ， 所 以 是 愛 做 e5 ， 值 得 愛 做 e5 ， 對 m7 ？ 越 南 人 100年 以 前 ma7 是 真 愛 用 漢 字 e5 民 族 ，chit-ma2  m7是 。  所 以世 界 人 民 真 容 易 去 瞭 解 『 越 南 m7 是 中 國 』， 免 做 說 明  ，真 清 楚 ah 。 顛 倒 是 台 灣 獨 派 e5 論 理 ， 對 普 通 e5 外 國 人 來 講 ， 是 真 困 難 去 瞭 解 e5 。 無 清 楚 ah ！『 台 灣 人 獨 立 以 後 猶 原 愛 保 留 漢 字 ， m7-ku2 是 獨 立 e5 國 家 』彼 款 e5  logic， 我 看 ，欲 ka7 別 人 說 服 真 困 難 e5 ， 真 絕 望 e5 。
恁 大 家 mai3  想 我 彼 款 e5  『 台 灣 mania 』來 看 作『 世 界 人 民 e5 標 準 』 。 台 灣 是 真 細 e5 國 家 ， 所 以 世 界 e5 一 般 e5 人 民 平 常 時 ma7  無 teh 注 意 台 灣 人 e5 民 意  。 恁 猶 原 固 執 保 留 漢 字 e5 時 ， 普 通 e5 外 國 人 絕 對  be7  凍 去 瞭 解 台 灣 人 e5 『 意 願 』 。 Chit-ma2  e5 台 灣 需 要 e5 是 國 際 社 會 e5 支 持 ah 。 若 是 按 呢 ， 我 建 議 ， 一 定 愛 放 棄 漢 字 。 
           











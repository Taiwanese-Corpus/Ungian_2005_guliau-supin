
 
周添佑e5批
舊年屬咱教會兩個少年人有hou7 日本e5 朋友請in去日本讀冊。從中一個是tiam3 ti7 澎湖馬宮e5陳清江；一個是周添佑，就是傳道先生周步霞e5後生。現今in兩人tiam3 ti7 東京讀冊，所費攏是日本e5朋友擔當。
近來阮有接著添佑e5批；今將伊e5 消息印ti7 下底：
我ti7 8月8日就是拜六有去Yokohama ( 橫濱 ) chhoe7 細村先生。禮拜日ti7 hia禮拜，hit間拜堂是倚ti7 海墘名叫「海雁教會」。Hit暝昏有koh聚集，總--是無猶原ti7 hit所在；是ti7 別所在，名山手共立女學校；有5、60人ti7 hia聚集。Teh禮拜e5時細川先生有教我吟台灣e5詩kap讀聖冊hou7  in聽，後--來koh讀日本e5聖冊猶原像it 章。後--來in中間有一人peh--起來講，tui3 hit e昏beh一禮拜久，逐暝昏到hit間學堂做祈禱會，一、替台灣e5教會kap百姓祈禱。一、替日本祈禱。An2-ni hou7 咱thang大大感謝上帝。到拜一我就koh 倒--轉來東京。「前這東京也有差一個傳道--e5 去台北傳道，伊e5 姓「Ka-oai」 )。這近日koh聽見伊ti7- hia有破病，總--是向望伊緊緊好thang做主e5工利益toa3 ti7 台北e5日本人。現時我有平安。」
(台南府城教會報第139號，1896年10月)

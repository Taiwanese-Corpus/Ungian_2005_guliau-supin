
鐵車路
Ti7 5月15號火車路有開透到葫蘆敦 街。Tui3 hia到百公坑著過大甲kap大安兩條溪。Hit站大約有二舖 外路e5遠；hit站若造清楚就tui3打狗到基隆頭攏有鐵車路。Hit站造iau2-boe7好，ku2有造兩條e5 輕便車路真好用。
現時tui3台南北e5早車是6點鐘發，hit瞑9點鐘就到臺北；a2- ni台南到臺北一日就到位。
人若beh去彰化，6 點tui3台南開，ti7 11 點出34分就到彰化。Beh倒轉--來，火車3點半tui3彰化發也hit瞑9點出7分就到台南。An2-ni台南到彰化人客一日會tit打往回，也ti7 彰化有4點鐘久thang ti7 hia辦代誌。清國時beh做這號代誌著8日久就做會tit成。
彰化e5北爿4舖就是葫蘆敦。葫蘆敦離大社拜堂二婺獼a7 tiaN7。若有人beh tui3台南到葫蘆敦，就是24舖，一日久猶原thang打往回也ti7 葫蘆敦有半點 鐘久thang辦代誌。An2-ni 往回48 舖。早前著10日久，今若sai2一日就好。
若beh tui3台南去嘉義，頭班車是早起時8點出9分就到嘉義；beh到轉--來，tui3嘉義尾班車是6點出58分才發。An2-ni beh去嘉義thang打往回，也tui3早起8點9分到 e昏時teh-beh 7點鐘thang坐火車倒轉--來府城。
(台灣府城教會報第243卷，1905年6月) 
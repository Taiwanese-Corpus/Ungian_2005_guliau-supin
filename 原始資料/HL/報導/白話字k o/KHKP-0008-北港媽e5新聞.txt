北港媽e5新聞

是周步霞 記--e5 

嘉義屬北港有一間廟，名叫朝天宮，內中有一身二媽，號做天上聖母，是通台灣第一有名聲--e5;人若beh請這身二媽來敬，一日著3箍銀，100日著300箍，濟少日著照算。
舊年8月間，嘉義城內外逐keng2-hun7 有去請，用濟濟故事鬧熱；又暝日做戲孝敬，開錢真濟到be7算--得。嘉義城北門外溫燒厝境是路尾請來敬，敬了著續請去還。
頭一日請，人就做戲雙爿鬥，koh tim3炮城真鬧熱；第2日，第3日也是an2-ni；第4日beh送去還北港廟。扛到新港歇睏，轎內佛有thau2開，到koh起身e5時，be7記--得縛。到北港溪e5崁頂，beh落崁下，媽祖婆tui3轎內有khih8-lih8 khok8-lok82跋--落去，摔ti7崁下。扛e5人趕緊拾，下ti7轎內koh扛--去。
撐排 e5人走做前去報和尚。扛到位，和尚就驗傷，kah 人去扑鑼叫頭家，爐主4，佮眾鋪戶，講：「咱e5祖媽hou7嘉義e5人扛去蹧躂，身軀驗五傷。」
後--來將hiah-e5轎班，佮送去還e5人，攏縛落--起來，凌辱，苦楚in。
也有寫批hou7通嘉義請媽祖e5頭人，講著北港ka7 in做醮，抑是去眉洲開眼請神，講神著驚倒--去lah。嘉義e5頭人回批講，若欲煞就an2-ni煞，若m7,明年in m7請。
今hiah-e5轎班有人放倒來；總--是這個事情m7知後--來beh夠鬧到an-choaN2樣。
Koh有一個溫燒厝人，幾若十年前數念beh到廟去燒金，到hit-tiap8也佮in去；金燒了，也hou7人縛做堆。
幾若暝日枵、寒；也到放倒--來e5時，真m7甘願；有歹喙咒咀，講伊到死也m7敬hit號柴頭--仔，也beh吩咐伊e5後裔m7通拜佛，真正be7保庇人；be7過--得in入教e5人講佛是柴頭仔無聖 。有人戲弄講，敢是看kang2-goeh8 暝日e5戲，無眠，ti7轎內ai3睏tuh-ka-choe7,才跋落--去：有人講，敢是嘴礁，到溪beh落--來食水。
我想伊無看戲，也be7嘴礁lim水，不過是柴e5像，屬死e5物，無神，be7 聖，人敬--伊服事--伊，實在是憨夠極；向望人tui3 an2-ni醒悟，親像hia e人講本身m7拜，也beh吩咐伊e5後裔m7-thang拜：是阮e5心所愛。
後來有聽--見講，嘉義城有提30箍銀hou7和尚去做醮：事誌就an2-ni煞。
(台南府城教會報第8張，1886年2月)


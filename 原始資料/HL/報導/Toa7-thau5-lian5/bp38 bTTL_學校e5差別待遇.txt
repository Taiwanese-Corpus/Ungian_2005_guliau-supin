∮921大地動了後
學校e5『差別待遇』
Toa7-thau5-lian5 
經過921大地動了後, tak8個人long2 teh講『節約用水用電，共體國艱』， 大部分所在用電long2 加減有受著限制，m7-koh有1-koa2公家機關， 尤其是高層e5政府單位， 顛倒kui工  teh放冷氣，kam2 講chia-e5單位無ti7『共體國艱』e5範圍內底?
提學校做例， 教室、圖書館kap 1部分行政單位chit-ma2 long2 無teh開冷氣， m7-koh有另外 1部分行政單位soah kui 工teh吹冷氣， 放『空調』，像『課指組』、『計中』、體育館(中tau3 hioh-khun3 e5時chun7,門關--le，chhun幾個老師ti7內底享受爽快e5『空調』)。
Goan2肯定『節約用水用電』e5 做法，che si7 ti7 平常時tioh8-ai3 實踐--e5,是1種生活態度， kan-taN 是因為地動 e5 影響， koh再加強 na7-tia7。
M7-koh學校kan-taN對學生做要求，ka-ki7(1部分行政單位) soah無限制teh使用，koh 再講，toa3 宿舍--e5 用水用電long2 是chiok基本e5民生需求， 顛倒行政單位平常時e5 資源使用有chiaN5大e5問題。
是an2-choaN2 in teh用水用電會sai2 chiah-ni7 tho2-che3? 是an2-choaN2『使用者付費』ti7 in 身軀頂就無『適用』--a?
若是講有e5行政單位無電風，iah是通風無好，無開冷氣be7-sai2--e5,an2-ne是m7是當初時e5設計就有問題-------行政單位e5辦公室有設計『空調』， m7免有電風(用be7-tioh8?)？
Che 反應出校園內底有階級e5 差別！
Goan2 ng3望 phah破校園內底無公平e5 階級差別，全學校e5 學生kap 老師做夥phah拚，ka7『節約用水用電』確實 ti7生活中來實踐！

(這篇文章是作者寫ti7 花蓮師院內底看--著e5問題)


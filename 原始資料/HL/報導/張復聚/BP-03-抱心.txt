台文醫學
抱心
張復聚
抱心，照字面 e5 意思， to7 是 ka7 心臟抱 -- leh ， che kap 事實 ma7 真接近，抱心 e5 英語是 palpitation,意思是「你有感覺著 心臟 teh 跳」。普通時咱體內 e5 五臟六hu2 teh 做工，咱 long2 無感覺，像講心臟 teh 跳、 teh 喘氣，頭殼 teh 想  tai7 - chi3 ，腹肚腸 a2 teh tin2 動等等， long2 ti7 咱不知不覺中 teh 進行。na7 thiau - ti5 ka7 注意，你 e7 摸著心臟 teh 跳， e7 感覺著你 teh 喘氣； ti7 tiam7-chih-chih e5 時，你甚至 e7 聽著心臟 teh 跳 e5 聲， m7 - kuh 普通時 a2 咱 iau2 -si7 無感覺、 m7 知影！
若 an2 -ni 按呢講，抱心 m7 著表示無正常 lou h ？Tioh8 一部份 ！咱若真出力 teh 做 tai7 - chi3 ，像 teh 走、 teh chong5 、 teh gia5 重物，teh受氣、 teh 興奮-------e5 si5 ,咱會感覺著心臟大力 teh tng3 、跳 khah 緊， che  sng3 是正常 e5 生理反應，一下 a2 著恢復正常，醫學名詞叫「心跳過速」。
病態 e5 抱心是：心跳無規律，liam-mi 緊 , liam-mi 慢、有時大力，有時細力、 koh 有時 a2 像減跳一下，心臟 be7 輸 beh 停--去 e5 款式， e7 hou7 人真艱苦、真kiaN -hiaN5 , na2 像 kiong5 beh si2 --khi3 leh。醫學名詞號做心律不整（cardiac arrhythmia），chit e5 時陣，咱真自然 e7 用雙手去 ka7 心臟 mou h-leh，pho7 --leh na2 像 beh  ka7 保護 e5 意思，就是  an2 - ni ，咱 chiah  ka7 號做「抱心」. 
抱心 e5 時 beh   an2 - choaN2  leh ？免緊張，若是正常 e5 生理反應，chit8 -bak8 -nih-a2 （3~ 5分鐘 ）就 e7 慢--loh8- lai5 , 恢復正常：若是病態-- e5 , 亦請  m7 -thang 緊張，請冷靜 chat 你 e5 脈，嘛會使用手去摸心臟，好禮 a2  ka7 算看 mai7 ， ti7  chia 把握二 個 原則：A算看到底心臟一分鐘跳幾下 ，正常人 e5 心 跳一分鐘是 60 ~ 100 下；生理反應 e5 心跳過速 ti7  100 ~ 150 下 e5 中間；若準心跳一分鐘超過180下，請即時即刻去 chhoe7 心臟科醫師掛急診，若無，會出  tai7 - chi3 ！A注意看心跳有順、有規律--無？生理反應 e5 時，心跳緊 koh 有規律， be7 ou -peh8 跳；若是病態 e5 抱心，心跳著無規律 , liam-mi 跳 oa-lu2-chuh、 liam-mi 跳 chhiah-chhiah 、 liam-mi koh跳 a-ko2 -koh ，而且人會感覺足無力， 喘氣 be7 順，這 chun7 請緊 kha3 電話 119，叫救護車送你去急診，an2 -ni 就安-- lah ！
抱心to7 是心臟 teh  ka7 咱講： i 有問題， i  teh 無爽快，請緊 chhoe7 醫師。

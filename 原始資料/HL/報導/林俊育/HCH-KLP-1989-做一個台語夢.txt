做一個台語夢

最近真歡喜讀tioh8 8月初5《台灣日報》e5「邁向多語言的社會」，文中講臺大醫院e5廣告單寫：「看護的費用，講國語e5一天最高1300元，講流利台語e5一天1600元。」按呢講起來，一個會曉講流利客語e5看護，可能一個月e7-tang3加than3一、兩萬元，比干單會曉講台語e5 koh-khha濟。不但幫助家己e5經濟，ma7幫了別人e5忙。
  Hit暗我做一個夢，夢中e5我ti7台北市e5襄陽路開一間「蕃薯園台語補習班」，來學Holo kap Hakka台語e5學生每工增加一倍。過無joa7久，kui條街路e5其他補習班，hou7我一間一間ka7買起來，改做台語補習班。
我歡喜kah大聲hoah「台語萬歲！台灣人出頭天！！！」醒起來但koh睏落去。繼續koh夢見所有e5報紙long2使用漢羅台語，所有e5電視台kap電台long2用台語發音。報紙刊講be7曉台語e5人移民去中國e5人數每工快速增加。
這雖然是一個夢，但有夢才有ng3望，大家共同來拍拚，緊hou7 chit-e5美夢成真正！

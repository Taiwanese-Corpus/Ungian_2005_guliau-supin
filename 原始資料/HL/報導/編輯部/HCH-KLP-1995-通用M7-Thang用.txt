「通用」M7-Thang用
李勤岸教授是美國哈佛大學台語教授，伊ti7夏威夷大學語言學e5博士論文是「台灣話e5語詞變化」。
伊最近寫一篇文章來闡明m7-thang用「通用音標」來標台語e5語言學根據，因為「通用音標」是為華語來設計e5,又koh台語kap華語e5特色有足大e5差別。
李教授講台語千萬m7-thang用「通用音標」e5理由真簡單：一)發明通用音標e5人並無受過嚴謹e5語言學訓練，並m7是專業e5語言學家。二)「通用音標」 ka7台語語音有五大特色破壞kah boeh了去。
伊講台語的五個語音特色是：第一、送氣音（aspiration)，第二、清濁分明（voiceless vs voiced)，第三、鼻母音（nasal vowels)，第四、聲調（tones)，第五、變調（tone sandhi)。Chiah-e5特色是咱人類語言e5共同財產，每一個人long2有義務來ka7伊保存落來。
  咱toh8 ai3共同來反對使用「通用音標」來做台語標音，若無咱台語e5特色會失落了了去。你kam2忍心看咱e5母語hou7「通用音標」破壞去？！

蕃薯園茂盛起來
   「蕃薯園」創刊(台灣公論報第1965期，3/4/2003)以來，在台語文界kap眾讀者e5愛護支持之下，得tioh8真濟掌聲，編輯工作雖然辛苦，但苦中有甘甜，心內ma7有一股繼續努力e5衝力。
李勤岸教授提醒我tioh8組一個編輯團隊，來hou7 chit-e5屬大家e5台語文園地e7-tang3 koh khah多元化來發展。真歡喜阮Boston台語進步社e5陳清俊兄答應做「蕃薯園」讀冊會e5召集人，ui3十一月起每個月第三禮拜六聚會，來分享讀「蕃薯園」e5心得，並討論編輯事宜，希望khah濟人來參與，hou7「蕃薯園」茂盛起來，成做台語文運動e5一股洪流  。
真歡喜收tioh8「洛杉磯台文學校成人班」學員e5投稿，in用淺白koh流利e5台文寫出in e5「回憶」，總共有兩首散文kap兩首詩，tui3 chit期起會陸續kap讀者見面，希望大家「嘴講父母話，手寫台語文」，「蕃薯園」非常歡喜koh期待大家e5踴躍投稿。

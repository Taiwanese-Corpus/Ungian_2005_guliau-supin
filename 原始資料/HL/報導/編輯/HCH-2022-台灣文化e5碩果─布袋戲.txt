台灣文化e5碩果─布袋戲
   每年五月e5台灣週文化活動，ju2來ju2精彩。一直受歡迎e5台灣布袋戲也仝款，ju2來ju2熱場。
今年由北美區台灣同鄉會主辦，台灣行政院文建會、外交部、僑委會、新聞局協辦，邀請「新桃園布袋戲團」(團長劉進春大師帶領團員共十名)，來Las Vegas, Seattle, Vancouver, Toronto, New York, San Francisco等地演出「馬偕e5故事」(劇本：陳文隆先生)、「烏鬚番」(劇本：陳清風教授)kap「孫悟空大戰紅孩兒」。
Boston 台語進步社e5「蕃薯園布袋戲團」2002年底成立，ti7 hit年e5台灣同鄉會暗會中演出「蛇郎君」，得tioh8掌聲如雷。本來計畫續落去beh演「鴨母王─朱一貴」，戲尪仔long2買tng2來，但一直等無劇本thang演。答應2004年美東夏令會演出布袋戲，只好家己寫劇本來演「馬偕過台灣」，koh親身去南投縣e5竹山，向劉進春大師kap吳清發大師拜師學藝，ti7 in e5熱心指導下，阮有信心hou7觀眾滿意。
Tui3 chit期起，「蕃薯園」beh一一將劇本刊出，敬請七月四日來美東夏令會觀賞現場e5布袋戲演出，並請多多指教。

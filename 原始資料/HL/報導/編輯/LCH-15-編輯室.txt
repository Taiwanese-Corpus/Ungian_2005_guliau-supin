


親愛e5關心台語文e5朋友
逐個好，蓮蕉花台文雜誌自發行到taN，已經tit欲四冬也，chit三年外來，多謝各位e5支持佮贊助，hou7阮會當放心發行佮推廣台語文。逐個亦會當看著蓮蕉花台文雜誌一期比一期較進步，這是各位共同努力e5成果，也是阮感覺安慰e5所在。
三年外前，有一寡台語雜誌辦到尾也，soah來停刊，使真濟有心欲寫台文e5人，苦於無發表e5園地，阮幾個志同道合e5朋友to7出錢出力創辦蓮蕉花台文雜誌，但是畢竟能力有限，需要各位關心台語文e5朋友繼續tau3拱(keng7) tau3贊助，阮真無願意因為經費不足，而使蓮蕉花台文雜誌來停刊，koh較無願意看著台語文因為無錢而被北京語拍敗。
講chiah濟，to7是希望逐個繼續支持，使蓮蕉花台文雜誌會當咸台語文學同齊成長。多謝！
編輯室 啟


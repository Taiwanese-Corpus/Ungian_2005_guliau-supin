面臨絕種e5語言

世界上目前有將近六千goa7種e5語言，但是到21世紀末期，將有90％ e5語言會面臨到死亡或滅種e5危機。Ti7台灣，本土語言流失e5情形也相當嚴重，因為現代人使用母語e5場合kap能力long2 teh減少當中；因此，台語kap客語long2已經有衰微e5跡象，a2原住民語言koh khah是已經行入滅種之路。語言學家預測ti7 chit-e5世紀最先kap台灣講bye-bye e5是原住民語言，koh來是客家話，最後則是台語。
咱chit代e5台灣人kam2甘願看見咱e5母語ti7咱chit代絕種去？一koa2政治人物干單會曉講咱tioh8認同台灣，卻m7知母語e5國家認同siong7重要e5因素。報紙媒體、書藉kap官方話語long2 kap咱e5敵人──中國仝款，人民long2使用華語teh思考，台灣雖然是主權獨立e5國家，其實是無中國人e5中國統治，無法度成做有尊嚴e5獨立國家。
台灣人tioh8緊覺醒起來，咱家己辦e5報紙toh8使用咱e5母語來出版，若無，kap親中國e5報紙有啥物無仝？中國一koa2 khah有良心e5學者ma7強調：台灣tioh8生有家己e5語言，chiah有可能tui3脫離中國e5魔掌。Chit款e5道理，有腳頭u想toh8知，大家long2知卻m7肯認真學習台語文e5書寫，沈淪ti7華語e5魔掌中自慰，失落台灣人e5自尊long2 be7覺醒！

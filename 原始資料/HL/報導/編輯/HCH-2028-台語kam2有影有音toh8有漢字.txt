台語kam2有影有音toh8有漢字？
M7-bat字koh兼無衛生e5國民黨立委洪秀柱反對杜正勝教育部長提議採用漢羅來做台語e5書面語，引起大家熱烈ti7媒體出聲，這是好現象，因為真理ju2辯ju2明。
Kap洪秀柱仝款m7-bat字koh兼無衛生e5人大聲講：「台語有音toh8有漢字。」有人建議舉辦台語chhoe7漢字比賽，hou7 hiah-e5 m7-bat字koh兼無衛生e5人講看“chhong3 saN2 siau5”台語漢字按怎寫？
Hiah-e5 m7-bat字koh兼無衛生e5人講“chhong3 saN2 siau5”是粗俗話，難道「幹甚麼」
kam2 m7是中國人e5話？台語是全民e5話，m7是干單hiah-e5 m7-bat字koh兼無衛生e5人e5話。
英語字典ma7有“fuck”，差無“fuck your mother”nia5,hiah-e5 m7-bat字koh兼無衛生e5人kam2 e7-sai2講“fuck”粗俗toh8 m7是英語？
橫直台語不等於中國話，thai3有法度百分之百用漢字來表達？我現此時teh翻譯e5 《台日大辭典》(1932.3.31日本e5台灣總督府編)包含各階層e5台語，其中約有20%無法度用漢字表達。何況台語e5外來語ju2來ju2濟，漢語已經無夠hou7台語使用loh!
所以講杜正勝教育部長提議採用漢羅來做台語e5書面語是主流意識，可見咱「蕃薯園」使用漢羅有toe3時代e5潮流teh行。

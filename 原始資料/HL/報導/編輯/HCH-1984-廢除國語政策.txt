廢除國語政策
E7記得年外前，新任e5僑務委員邀請鄉親提供意見，hou7 in轉去台灣建議新政府改進；我e5建議是：「廢除國語政策」。
真歡喜ti7「共和國」雜誌(No.31，台灣獨立建國聯盟2003.05發行)看tioh8教育部國語推行委員會主委鄭良偉教授e5「華語及台語之語言名稱e5誤會及誤導」文章，伊講國推會放棄「國語」一詞，改用「華語」。
鄭教授擔任主委了後就積極推動「語言平等法」，華語kap Ho-lo台語、客家台語及十一種原住民台語仝款long2是台灣國家語言e5一種，各種語言平等互相尊重。保護少數民族e5語言，ka7伊當做國家文化資產，放棄「國語」e5觀念是世界e5潮流。
「語言平等法草案」第七條(傳播權)：「國民有使用其本族語言進行文字出版、影音傳播、網路傳輸或是其他各種形式媒體e5權利。」台灣人tioh8 ai3把握chit-e5基本人權，緊來使用咱e5母語出版報紙kap雜誌，hou7咱台灣人e5出版品kap中國人e5有所區別，才e7-tang3大聲hoah講：「一邊一國」。

徵求《紅皮聖經》試讀者

1975年出版隨被國民黨政府沒收e5《紅皮聖經》，最近台灣公報社beh重新出版漢羅版e5試讀本(馬太福音、羅馬書、以弗所書kap腓立比書)來hou7大家試讀。
雖然《紅皮聖經》翻譯e5年代離chit-ma2已經約有三十年久，總是chit本經過真che7學者專家七年久所翻譯出來e5聖經，猶是值得大家來讀。何況chit本是白色恐怖時代e5唯一台語白話字e5文獻，koh khah值得咱大家來珍惜。白色恐怖時代是台灣母語e5斷層年代，需要大家努力來ka7伊彌補接續起來，ka7流失e5台語拾(khioh)tng2來。
有想beh參與試讀提供改進意見e5人，請ka7你e5大名、地址、電話kap e-mail送來hou7我。

林俊育 Lim5 Chun3-iok8敬上
chuniok@lomaji.com


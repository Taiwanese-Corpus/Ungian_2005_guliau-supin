第九屆世界台語文化營
   Chit屆ti7 2004年七月14~16日ti7東海大學舉行，我只有參加第一工e5節目，因為我ma7 tioh8參加七月15~21日e5第一屆「海外李登輝學校」。
   今年文化營e5主題是「母語教育」，開幕了就是李勤岸教授演講「發展性e5台灣母語教育政策」，食暗了koh有精彩e5「台語文歡喜暗暝」。
   主要e5課程kap講師有：台語教室(陳福當、張淑芬)、母語家庭(丁鳳珍、梁淑慧、陳岫女、利格拉樂•阿烏)、母語教學資源引介──教材kap網站(楊允言、張學謙)、我如何教母語──經驗傳承kap解惑(分Ho7-lo2組、Hakka組、原住民組討論)、母語教學成果發表、台灣文化e5發展──ui3語言講起(劉傑岳、鄭詩宗)、台灣囡仔歌(蕭平治、吳仁瑟、林心智)。
   台灣羅馬字協會每年舉辦e5文化營值得咱去參加，tau3-tin7來為咱e5母語phah拚，拯救kiong5-beh失落e5母語！



70年代柑仔店的記持
第一pai2開會記錄
時間：2003/04/28
主席：陳廷宣
列席：王辰光、楊獻政、杜宏禮、吳靜姿、林明正、陳勇志、陳廷宣
紀錄：杜宏禮
內容：
1.	這pai2 的企畫案上主要的目的是欲寫出70年代迄跤踏仔的囝仔in 成長的過程當中，柑仔店予in 的記持。70年代的囝仔tu2 好卡佇傳統佮科技交接的時代，in 所sng2 的chhit-tho5 mih 仔會出現啥mih 變化？佮khah 早有啥無仝？In 食的si3 -siu3 仔有啥特別？攏是這pai2 欲做的主題。
2.	因為作品可能會牽涉著出版的問題。所以作品的書面文字按算欲統一用漢羅的方式來表達。
3.	截稿日期暫時定佇5月15∼25。然後嘛欲徵求chhit-tho5 mih 仔的相片。
4.	會議中間獻政提出意見:「若是逐家攏寫對柑仔店的感覺，驚會造成kui 本冊攏是teh 講作者的囝仔時代的故事，無去顧慮著也to7 愛紹介chhit-tho5 mih 仔！ 」
5.	會議中做成決議，文章愛以囝仔時代柑仔店的chhit-tho5 mih 仔、si3 -siu3 仔為主。作者會tang3 寫出柑仔店的chhit-tho5 mih 仔、si3 -siu3 仔的紹介，毌ku2 文章盡量下感情落去寫。希望文章的文學性khah 強咧！予讀者讀著會感動。
6. 若是有趣味的人想欲參加這個計劃，請將汝的文章寄予湠根，抑是佮阮連絡。

∮台語網bong2 報
台灣cha-bou2 出冊e5 報告
莊佩芬
網路e5 兄姐tak8-e5 好：
Ka7 tak8-e5報告1項消息。“台灣cha-bou2”（TaiwanWomen，台灣女留學生社團）最近beh 出版1本台灣cha-bou2 留學生留學故事e5 冊，我本底用台語文寫1篇＜參加會議e5 經驗＞，m7-koh 出版社無beh 接受，因為我這篇是唯一e5 台語文文章，in 驚讀者看無。尾--a，goan2 這peng5 e5 編輯ai3 我翻做華文版，chiah koh kap 出版社協調。
我kap A惠姐參詳--過，我無接受翻譯這篇文章，因為這篇文章有tam7-poh8-a2 學術性，本身已經真華語化--a。路尾，goan2 這peng5 e5 編輯叫我koh 寫1篇文章，有關我為an2-choaN2 來美國讀冊了ti7 語文書寫kap 使用會改變。Goan2 e5 編輯感覺an2-ne khah 好kap 出版商參詳，因為確實che 是1個台灣cha-bou2 來美國了後，Identity改變e5 故事。
我有koh 寫1篇，標題是：＜走chhoe7 台灣kap 我e5 主體性＞，這篇e5 羅馬字用koh-khah che7,goan2 e5 編輯堅持我做翻譯，然後登2個版，i 講，華文版一般人khah 看有，而且這本冊e5 讀者大部份是少年人，若文章內容hou7 in 看有，an2-ne 我對台語文e5 想法就會sai2 kap khah che7人分享。Well,I Don’t know if I am making a right decision.M7-kuh 翻譯版已經出--來-a，出版商接受這篇文章e5 台文版kap 華文版，另外hit 篇＜參加會議e5 經驗＞無hou7 in 接受，m7 知是m7 是因為我無hou7 in 翻譯版。
O.K.，ka7 tak8-e5報告到chia，祝平安！
最後，ka7 A惠姐kap 提銘兄說多謝。A惠姐提供我電腦phah ＜會議經驗分享＞e5 文章，提銘兄幫我翻譯hit 篇＜走chhoe7台灣kap 我e5 主體性＞e5 文章。

(E-mail: siraya@worldnet.att.net)

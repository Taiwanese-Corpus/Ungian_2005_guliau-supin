齒毛				碧玉

台灣人有一句話講：『做著真齒毛』。這種用詞是其他東南亞地方e5人無e5 ，起源是日語khi-mou-chi3，意思是真對同 (tang5) 、真爽快。
我e5阿公tu2 tu2 ti7舊年過身，伊過身e5時是九十四歲，伊e5漢文會曉看，日語也會曉講，總是，我m7 bat聽伊講過日語。雖然明知齒毛是啥物意思，m7-koh，伊常常目睭bui bui、目頭結結，問講：『奇怪，這個嘴齒怎樣會生毛，若無，那會號做齒毛，我sian想to7想無』。
有一日，伊經過一棟大樓，彼棟大樓有che7 che7 生理teh經營，其中，有齒科醫生，也有電頭毛店，伊雄雄想通，講：『哦，原來齒毛、齒毛就是這個意思』。

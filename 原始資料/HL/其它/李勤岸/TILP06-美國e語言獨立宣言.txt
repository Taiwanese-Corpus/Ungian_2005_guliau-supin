美國e5語言獨立宣言
語言學筆記 之六

李勤岸

　　語言使用有伊e5 政治意涵，這叫做「語言政治」（politics of langauge）。 講「語言不過是一種溝通e5 工具」這句話本身就有伊e5 政治性，有伊e5 政治企圖。 殖民政權靠軍事控制，ka7 當地人按呢騙，叫 改講統治者e5 話，這是政治，是政治騙術；後殖民時代若koh 繼續使用殖民語言，koh 講這句話，ma7 是政治，是無夠語言政治敏感 ，是自我欺騙。
　　「美國是ui3 英國獨立出去e5 ， ma7 是koh 繼續使用英語做 e5 國語，並無損害 獨立e5 國格，台灣準講beh 獨立ma7 無需要放棄華語這個國語。」--這是反對台獨e5 陳若曦講e5 話。 真濟人感覺有理，甚至koh 有台獨e5 理論家認真chhoe7 理論來支持華語ti7 台灣使用e5 合法性。 m7-koh 講這款話是m7 是有合ti7 語言政治e5 歷史事實，咱需要驗証。
　　首先，咱愛知影，美國、加拿大、澳洲固然是ui3 英國獨立出去，koh 繼續使用英語，m7-koh  原底tioh8 是講英語e5 語族做主體建立e5 國家， 是繼續使用 原來e5 母語。 若是台灣，是hou7 另外一個語族轉換語言（language shift）。 華語並m7 是台灣人原來e5 母語。 咱若beh 學習美國 對母語e5 忠誠，咱應該恢復，m7 是放棄，咱e5 母語。
　　第二， 雖然美國人繼續用英語，但是英語一向攏m7 是 e5 「國語」。 美國聯邦政府到 ttaN 並無明訂英語是 e5 「國語」，甚至ma7 m7 是官方語言。 雖然自從1981年開始陸續有人ti7 國會提案，要求訂英語做官方語言，m7-koh 一直攏be7@通過。 因為若是強制人愛使用甚物語言，tioh8 明顯違反聯邦憲法第一修正案，剝奪人民e5 言論自由。 咱上加 (siong7-ke) 會使講英語ti7 美國是一種無成文e5 共通語 (Lgua Franca)，伊m7 是官方語，koh khah m7 是「國語」。
　　第三， 當初美國抵獨立e5 時，對 e5 英語使用e5 合法性 kap 正當性是經過真痛苦e5 掙扎e5 。 當初為著beh kap 英國劃清界線，beh 凸顯美國e5 獨立性， 考慮beh 改用希伯來語，因為彼是一種「神聖e5 語言」；ma7 有考慮beh 用希臘語，因為彼是「世界上e5 第一個民主政治」；抑是法語，講彼是「純理性」e5 語言。 甚至ma7 捌想講 是戰勝者，戰敗e5 英國愛去改講別款話。 後來，Noah Wester 提出「美國英語」e5 講法，認為 講e5 英語已經kap 英國英語真無像，有 e5 特殊性ah，就ti7 1789年發表「語言獨立宣言」(Declaration of Lguistic dependence)，按呢，才hou7 美國人感覺 有 家己獨立自主e5 語言文化。 若是美國文學，愛一直到1855年惠特曼用美國英語寫出「草葉集」，才奠定美國文學e5 根基。
　　按1776年7月4日美國宣佈獨立，發表獨立宣言，到1789年發表「語言獨立宣言」，美國人經過十二冬e5 爭戰才chhoe7 著家己獨立e5 語言文化，ti7 文學頂高愛經過七十八冬e5 心路歷程。 這就是美國e5 語言政治e5 史實。 咱敢會使koh 講美國人獨立了「ma7 是koh 繼續使用英語做 e5 國語」？   這款追 chhoe7 自我語言文化e5 尊嚴e5 用心kap精神，實在值得現階段台灣獨立運動e5 政治家kap文化人深深思考。



∮讀者回應
Asia  Jilimpo e5 “A源”
Henry
BONG報第 37期有講著A源e5母--a2 an2-choaN2 ui3 東Timor來台灣，尾--a因為故鄉局勢不利，choaN-a2 hou7討海人--e5 娶入門。Hit chun7 講是50年代，A源e5 a公、a舅是反 Indonesia 統治e5 獨立軍。
讀到chia ，我驚1tio5,想講東 Timor hou7 Indonesia 統治25冬，1950年e5 時chun7 應該是Portugal(葡萄牙) 。Hit chun7 脫殖民運動m7 知武裝--a be7?雖然古有khah ham3,台灣cha-pou ham7 南洋cha-bou2結連理是1個事實。[有台灣公，無台灣ma2]，若是Timor人，an2-ne其實攏平平南島--e5. 總--是tui3 A源母--a來講，恐驚iau2 是外鄉。
1999/11/7

編輯部回應

歡喜hou7 人liah8-pau
－編輯部陳明仁回Henry e5 phoe
BONG報第37期hit篇[印尼新娘]發表了後，編輯部接著真che7回應，中和讀冊會--e5質疑講：「Ui3雲林海口到Timor路途遙遠，憑漁船a2這款1隻a2 kiaN2nia5,nah有可能駛會到?」
編輯部問作者Asia Jilimpo,i 應講：「Lin2 是beh 聽古iah 是專工beh liah8-pau找麻煩--e5?」編輯部驚hou7 人告「妨害創作自由」，m7-敢koh 加話。
Henry 先生peng2 出歷史根據講東Timor hou7 印尼統治ma7 chiah 25 冬 nia5 ，50 年前e5 統治者是葡萄牙。編輯部koh 反應hou7 作者，這個Asia Jilimpo 這時無法tou7 koh kek 1個a-sia3 (少爺e5 意思)e5 姿勢，ka7 編輯部會失禮，講i 寫作無斟酌考證，tui3 厝邊 e5  san3 國家無關心，chiah會有這款 teng5-taN5，作者無 beh 改正這個錯誤，i beh 出冊e5 時，會ti7 尾--a2 附這張Henry e5 phoe，警告寫文--e5  m7-thang siuN ham3, ka7 歷史hut m7  tioh8--去，ma7  是對 Henry 先生 e5 斟酌讀表示感謝kap 尊敬。
編輯部有應Babuja A.Sidaia kap Asia Jilimpo 拜託，若有親像Henry 先生這款 e5 讀者認真leh 做khe-kho2  kap 監督，in e5 作品一定會愈寫愈好，ma7 愈寫愈有元氣。 
總編輯陳明仁代表BONG報呼籲讀者：「請tak8-e5 盡量來ka7 作品liah8-pau！」

Koh回應
Henry
朋友講--e5 （m7 敢留名，驚hou7 人告）：A-sia3 有影a-sia3 都tioh8 ，be7-hiau2 ka7 中和 e5 讀者an2-ne 應：「人古早南島--e5 1隻a2 bang-kah 都也划到Hawai`i去，台灣人濫著南島血，Hawai`i  be7 到無話講，Timor無法--得笑死人！」


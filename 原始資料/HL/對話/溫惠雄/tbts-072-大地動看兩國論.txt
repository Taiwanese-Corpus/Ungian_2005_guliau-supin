【台灣答嘴鼓】			
『大地動』看『兩國論』
溫惠雄
A.	這擺台灣百年來e5大地動，你有啥物感想？
B.	雖然這擺大災難，台灣人海內外同心救災，hou7我真感動。埔里ti7災後第二工，醫生to7有三百人，災後20工南投縣有棺材一千外付攏無用著，m7知欲khng3 ti7叨位才好。會使講大家攏真感心。
A.	海外台灣人有真濟醫生、工程師自費tng2去救災，真che7人捐錢，洛杉磯to7有九百萬美金，充分表現海外台灣人疼台灣祖國e5心。
B.	這擺大地動攏總21個國家，37個救援隊，99隻救難狗來台灣協助救災，真感動人！
A.	這二十一國家攏kap咱無邦交，日本4隊，法國4隊，美國3隊，土耳其3隊。Kap咱有邦交e5,攏是咱theh8錢去買e5小朋友，烏朋友。
B.	這擺kap咱無邦交e5俄羅斯派專機載73人e5救難隊kap重機械救難車，直飛台中清泉崗，hou7我真感動，台灣m7是國際上e5孤兒，連俄羅斯無邦交，ma7參加救難。總是上可惡e5是中國人！
A.	按怎可惡？
B.	俄羅斯救難飛機想beh khah緊來台灣救災，beh借飛中國走廊來台灣，想be7到中國政府不准A經過，hou7A加費了14點鐘才到。中國政府這種表現真正『豬狗不如』『可惡到極』，『墨賊仔頭--無血無目屎。』
A.	中國政府-江澤民m5是講kah外好聽，啥物『骨肉之親』欲撥10萬美金幫助台灣。
B.	『空嘴哺舌』『六月芥菜假有心』中國人真che7是『一身身軀死了了，只chhun一支嘴』。 93年台灣為中國水災捐五千萬美金。有13億人口e5中國欲捐10萬美金…『笑死人』…。洛杉磯台灣會館有一個台灣人曾盛豐先生捐11萬美金，比中國捐koh khah che7…！
A.	中國政府『雙面刀鬼』『乞食phaiN7葫蘆—假仙』一面口口聲聲『骨肉之親』台灣tu2著百年來大災難 — 921集集大地動，m7-nia7無實際上幫助，阻礙蘇俄救難飛機。家己無救助，顛倒中國紅十字會要求所有國家向台灣援助，一定ai3中國e5同意。中國外交部長 — 唐家璇ti7聯合國大會代表『中國台灣省』向世界各國致謝。
B.	實在『見笑be7死』『橫柴gia5入灶』，『家己擔pui5 —m7知臭』，『閻羅王娶新婦—奸鬼』『三兩人講四斤話』哈！哈！
A.	9月22日中國外交部長唐家璇kap美國國務卿歐布萊特大大批李登輝『兩國論』，你知歐布萊特講啥物？
B.	伊講『目前台灣人遇地動大災難，咱應該集中力量幫助A』。
A.	中國外交部長m7 知聽了感覺按怎？
B.	中國人『小kng2花枝 — 無血無目屎』。
A.	到底李登輝 e5『兩國論』按怎會hou中國人hiah受氣？台灣國內對這個『兩國論』反應按怎？
B.	台灣有88%以上e5人攏贊成，只有新黨kap統派媒體攏反對。
A.	真好笑！這個統派新黨平常時聲聲嘴嘴beh保衛『中華民國』，為啥物koh反對『兩國論』呢？
B.	保衛『中華民國』是『媽生孫』-講thiong3。 這個新黨統派e5媒體為啥物『逢李必反』。因為李登輝是台灣人，以前中國人管台灣人。現在台灣人beh管chia-e5 中國人，houA以前『即得利益』無去了，所以反李登輝。
A.	我真be7瞭解為啥物媒體攏是大中國主義，統派e5思想。自李登輝提出『兩國論』，台灣記者ti7美國國務記者會問：『美國人如何刑罰李登輝』？是m7是『停止賣武器hou台灣』？真正『飼老鼠咬布袋』！！
B.	今年9月APEC亞太經濟合作會議ti7紐西蘭—奧克蘭開美中高峰會議後，台灣記者問中國外交部發言人：『中國是m7是考慮像印尼對付東帝汶仝款，血洗台灣』？你看會『噴血be2噴血』？『夭壽短命路放屍？』
A.	9月16日中國唐守備ti7洛杉磯記者會：鄭浪平寫「1995年潤八月」作者，ti7台灣than3九百萬走來美國，規日攏teh罵李登輝kap台灣。Ti7 會中講：『 中國ai3用武力拍台灣』真正『墨賊仔頭』- 無血無目屎，『食台灣米，lim台灣水，than3台灣錢走路。』『歹心肝烏肚腸』『beh死初一、十五，愛埋著風kap雨，beh拾骨頭chhoe7無墓』
B.	是按怎，媒體攏有大中國思想？主要228事變時，台灣真優秀新聞記者或負責人- 林茂生博士- 台灣人第一位得美國哥倫比亞文學博士，阮朝日社長...等等，無論留學美國、日本甚至中國，攏hou7中國兵thai5死，台灣人koh真少人讀新聞廣播系，所以媒體淪落大中國主義啦!
A.	我想Achia-e5主張一個中國e5人，上好轉去A祖國- 中國，m7 thang ti7台灣或外國『飫飽吵』轉去hou7中國統，hou7中國管，A上適合啦??
B.	台灣人經過這擺大地動，『大難不死，必有後福』，『塞翁失馬，焉知非福』，『拍斷手骨顛倒勇』，『路遙知馬力，事久見人心』醒悟：『台灣是台灣，中國是中國』 ，一旁一國，『兩國論』是無m7 tioh8啦！



Chhio3  phoa3  lang5 e5 chhui3
Ham3古
黃真救
A：Ti7 北美洲，na7 有「er」作字尾e5 月，親像september，聽講long2有風颱(hurricane)，chiaN5 phaiN2 運hit隻大運輸機，hou7 風颱sih-nah phah kah giong7-beh lak落去塗腳。
B：飼牛翁趕緊kha3 電話去hou7 Kennedy太空中心(space center)，請in幫忙。太空中心e5 人講：Goan2會曉測風颱，be7 曉beh an2-choaN2 消滅風颱。
A：Hit隻水牛講：Goan2 ti7 台灣na7 lim「止chiuN7 e5 藥草」to7 會變做chiau5細隻，an2-ne lan2 to7 會tang3 toa3任何e5 所在平安降--落 la。
B：M7 免hiah麻煩，風颱e5 中心是真平靜，親像一粒大粒e5 dounut(空心e5 油餅)。Na7 用laser線會tang3操縱風颱e5 速度，將hit隻飛機ka7 he7 ti7 風颱中心，漸漸向Dallas移soa2就ho2- se3 --la。
A：有人講，lan2會tang3用原子彈對風颱中心ka7 炸hou7 害，an2-ne風颱就會消散去--la 。
B：講hia e5 有khang無sun2--e，我來試問國防部，看會sai2借當時Regan總統teh發展e5 人製衛星戰略系統(Star war)，用hit個來ka7 風颱消滅看mai7--le。
A：臨時臨iau7 na2 有hit種米援e5 時間thang去動用hiah che7 人來幫忙。Hit個(Star war) 聽講有teh計劃，to7 做iau2-be7 成功--le。 
B：到底飼牛翁to7 是好運，莫怪i不時teh than3大錢。忽然間Mexico灣hia thau3一陣小風，將chia e5 風颱long2 ka7 掃掃去大西洋。Hit隻飛機安全飛到Dallas。
A：到位飼牛翁kap hit隻水牛謝天謝地，khioh著一條命，水牛感覺gong5-chhia-chhia，toa3飛機場sia3 體面ti7 hia掠thou3-a2 ，飼牛翁這陣跟隨e5 人趕緊ka7 清清--le。就用一隻載馬e5 馬車載in轉去農場。
B：Hit隻水牛隨時感覺Dallas e5 氣候加真熱親像轉去台灣e5 款。I想beh去圳溝ko7 浴。總--是hia e5 圳溝siuN 細條，後來i去chhoe7著一個湖，toa3 hia ko7 浴ko7 一khun3。湖--ni  有真che7 船a2 chau2來chau2去。I kioh是hou5-sin5、bang2-a2,用尾ka7 sut--一下 ，sut著三、四隻船a2 、soah tim5--落去。
A：浸了一e7 爽快，i開始感覺腹肚真iau。雖然農場有真che7 ta--e e5 馬草，i愛食青翠e5 草，伸i e5 am7-kun2出去，看著一大phian3 e5 tiu7-a2 青sim2-sim2,i to7 chia偷食hia偷食，食kah一khian肚hui5 -hui5。
B：Hit隻牛後來出去街--ni罔so5 ，看著一tin7台灣來e5 老歲a2 teh讀英語 ，先生講一句，老歲a2 學生toe3 i講一句，i講「Gu5 bong-leng a-si bong gu5-leng、gu5-lan7-pha！」。Ai--ioh！米國對異性e5 侵害 (sexual harassment) hiah--ni利害、對人an2-ne對牛ia7 是an2-ne，害我chhoe7無siaN2-mih thang 掩。
A：He m7 是 異性e5 侵害--la，in是teh學『Goog morning，Grandpa』「A公，你gau5早」e5 意思--la。
B：吐血吐to5,我掠準是teh「sexual harassment」--ne。
A：忽然間聽講，Mississippi河做大水，真che7 人e5 厝、田、園kap 路、橋long2 hou7 大水im去。Hit隻台灣牛獻出i e5 疼心，就伸i e5 am7-kun2做橋hou7 人kiaN5 --過，有人駛車過。眾人long2滿腹感謝這隻神牛(OX GOD) 。有人講著簽名向政府要求，賞這隻牛上koan5級e5 獎狀，iau2 teh等Clinton總統批准。
B：講iau2-boe7了，有一個老a公--a  teh suh薰吹，toa3 hit隻牛e5 am7-kun2頂面kha3 熏屎，hit隻牛am7-kun2去hou7 燒一下soah趕緊kiu--入去 。Ti7 hit個am7-kun2頂teh kiaN5 e5 人soah siak siak落去Mississippi河im im--死。
A：Hit隻牛感覺「做好心會hou7 雷chim」。真失望鼻摸--le轉來牛ti睏中tau3。

Chhio3  phoa3  lang5 e5 chhui3
Ham3古

黃真救
★早前ti7 台灣e5 農村，講ham3古是真時行。
Ham3古是兩個人用一個題目相對答相接直直講--落去，講be7 soah。M7-koh愈ham3是愈 好、愈ham3愈笑khoe，hou7 人開脾、開胃口、解心悶，下面是其中兩個例。
A: Ti7 台灣e5 銅鑼，有一個 銅做e5 鑼，初一 ka7 i kong3一下會繼續響到31，看有ham3u無？
B: He無夠ham3。Goan2  ti7 高雄有飼一隻牛， i會chhun am7-kun2去到 Bak-sa李總統e5  GOuLUHU球場偷食草，看有ham3 -- bo5?
A: Hit隻牛chia 偷食hia偷食，食gah直直大隻goh肥，肥gah be7 穿tit上大號 e5  bang2罩 (八尺乘 二十尺)。
B: Hit隻肥chut-chut  e5 牛goan2 ka7 牽--轉來, choaN "止chiuN7 e5  藥草" hou7  i  lim, i     lim gah直直san2 koh kiu--去, soah會khun3 ti7 木kiah8 頂。
A: Hit隻khun3 ti7 木kiah8  頂 e5 牛, 有一個e-pou  teh khun3    e5 時, 忽然tan5一個chhe3 雷，驚一tio5 , soah lian3落去kau2-hia7 -a2  khang--ni。
B: Hit隻lian3落去kau2-hia7 -a2 khang--ni e5 牛, 直直oe2直直鑽入去塗, 透到地球 e5 iau2  hit peng5  , tui3 米國bun3--出去。.................

★A: Peh上米國大陸，tu2-tu2 是水牛城(Baffalo) 附近，hit隻水牛真歡喜，i  想講，水牛城一定有chiok  che7 kap i kang7款e5 水牛伴，無phah算chia e5 牛long2是烏tou3 色e5 Jersey, kan-taN  i這隻是塗色 koh hiah細隻。
B: 飼牛翁看著 i e5 牛陣有一隻變種e5 牛，細隻、真kou2-chui koh是塗色--e5 , 就 用羊腹內去做e5 飼料ka7 飼。Chiah無一月日，hit隻水牛就變gah真大隻，肥--起來koh開始會跳舞。
A. He m7 是跳舞--lah。He叫做siau2牛病(Mad cow disease)，患著這款病e5 牛，khia7 be7 在，會khok8 -khok8 顛，liah8 準teh跳舞。
B: 若是an2-ne應該用chheng3 ka7 phah--死，放火燒掉--a，chiah be7 傳染，親像英國就an2-ne做--a。
A: 慢且是，我來用特效藥：雞膏kiau2豆油hou7 食看mai7--le。食了hit隻水牛soah變做豆油e5 烏色，以前是suh牛奶，水牛chiah khah白色。白人就是lim siuN che7 牛奶chiah變白，烏人就是lim siuN che7 豆油chiah變烏，黃種人lim siuN  che7 茶chiah變黃色。siau2牛病soah好--起來， 好ka-chai3。
B: Tu2-tu2  有德州一個飼牛翁來水牛城訪問，看著hit隻新品種e5 牛，出六億八千萬美金beh ka7 買 ，這個金額kap中國在台灣政府送hou7  Clinton做助選費beh平che7 。
A: 買著 hit隻牛e5 德州飼牛翁，真歡喜，去租一隻大隻e5 米軍運輸機，對Baffalo載轉來去德州e5 Dallas。
B: Iau2 be7 到Dallas，飛機ti7 半路tu2 著風颱kap西北雨。
......................... 
親像這款 e5  ham3古是講be7 完，請tak8-e5  koh繼續想、繼續講來解憂悶，祝新年快樂。

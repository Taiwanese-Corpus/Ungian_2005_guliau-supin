愛著頭家娘
洪錦田
若準講chhe7 著真愛，an2-ne 號做幸福，這chun7 hoan7-se3 我chhe7--著-a。M7-koh 我nah 會chiah thui5--lah！去愛著1個我無應該愛e5 人。I m7-taN7 有翁，歲頭koh 加我 10歲tah-tah，對這層情愛，我無法tou7 用常理來解說，kan-taN 會tang3 感受--著-e5，是雙人long2 chun3-chhek8，he 有影chiaN5 實有真愛ti7--leh。是我生目chiu 到taN，m7-bat tng7--著 e5 真幸福。明知路尾--a2 會結束，koh to3-tng2 來原點，na2 無發生--過kang7 款hiah-ni7-a2 平靜。M7-koh beh 向全世界喊hoah，我bat tu2 著真愛--a，hit 款滋味，比電影 iah 是小說 koh khah 迷人。
I 1現身，隨hou7 公司捲起1-chun7 捲螺a2 風，hiah 大e5 頭銜──亞洲區總裁。Che 莫怪--lah，公司是in 翁.設--e5，che ma7 理所當然。M7-koh i 絕對想boe7 到，i 是sui2 kah 夭壽a2 sui2，37歲人，ti7 這個kham2-cham7，對一般的(tek) e5 姑娘a2 來講，hoan7-se3 是1-cham7 活beh 買命e5 年歲。Iah m7-koh 對i 來講，tu2 是tng leh 金光chhiang7-chhiang7滾，散(san3) 射出cha-bou2 人e5 愛嬌、熟頭、自信koh 有質感 e5 體態。我想beh 用盡所有e5 台語詞來ka7 o-lo2，i 確實真值。
我在來有1款硬氣、cheng-chong5 e5 本性；1起頭，連想beh ham7 i 交chhap 都chiaN5 ui3、chiaN5 厭sian7。Ma7-a7-koh i 是我 e5 頂司，goan2 是teh phang5 i e5 飯碗，公事tai7 我 iau2 是tioh8 去。頭1回見--i，就有1款chhuh 電e5 感覺；當goan2 4目相相(sio siong3)，我感受著i 肉bun5-a2 笑e5 眼神，流露出純真、開朗……m7 是hit 款生理場所硬kek--出-來e5 笑面。I 真gau5 穿chhah kap 梳妝打扮，合軀合色e5 裝配，永遠是清雅、高尚，有1款天生自然 e5 愛嬌。Ti7-teh 議論公事，頭殼清楚、透路理直，會hou7 人佩服 i e5 專才。像這款e5 cha-bou2 人確實是該得著幸福--e5，設使若boe7-hiau2 珍惜這款美女，an2-ne cha-pou 人好去khap8壁--a，iah 是量早讓hou7 別人。
Ti7 公司內底，我算講是研創部門khah 少年 e5 主管，同事 ka7 我號1個偏名，號做──創意神童。Oah！Lin2 kam2 bat 聽著27歲 e5 神童？In m7 知是 leh ka7 我 o-lo2 iah khau 洗。Ham5 頭家比較的行khah oa2--e5，是這cham7-a2 goan2 這個team，bauh8 著1個大案件。Hit 暗總務--e5 備辦慶功宴；頭家人合該ma7 tioh8-ai3 來巡巡看看--leh。當暗 tak8-e5 心情long2 chiok 爽--e5，原因是這攤預算有夠niau--e5-lah，連頭家都thiong3 kah 嘴a2 lih8-sai-sai，事先就chhiang3 聲，麥a2 酒chhoan5 thang3 海--e5，kah 是頭--e5 chiah a-sa2-lih，goan2 ma7 m7-thang chhek i e5 意。食也食kah 飽脹脹、lim ma7 lim kah 爽歪歪，m7-koh iau2 是有人無夠khui3，就提議beh koh 續攤，chhe7 1-tah khah 心適e5 所在，上好是有粉味--e5。就an2-ne 7 揀 8 揀，尾手--a2 決議是去舞廳cham3 kha 蹄，sng2 1下透心涼--e5。
Goan2 這tin7 有歲人1出現，隨就分出幼齒--e5 kap 粗牙。Goan2 e5 舉止行動無1-ka3 久，就變kah chiah 古意、chiah 有氣質……。Ti7 酒精份tng 起磅e5 時chun7，tak8-e5 long2 ka7 平素時a2 e5 pi3-su3、細膩khng3 1邊，1對1對chhu 入去舞池展in e5 功夫。音樂1曲續1曲，bu2 1大khun3，kui 身軀e5 老骨頭kiong7-beh 散--去。這tang-chun7，hou7 我驚1-tio5 e5 畫面出現--a，i 褪掉洋裝e5 外套，露出幼絲帶肉感e5 外衫，te3音樂ngiu2 腰haiN3 肩，hit 種siaN5--人e5 體態，會1下真，be7-su 食紅茶館e5 『辣妹』，i e5 體格，thiau-lang koh 有絕等e5 節奏感。Siang2.知ti7 眼前跳kah chiah 熱情、活骨e5 cha-a2人有37歲。若m7 是講我早就知--a，你ka7 我kong3--死，我都be7 相信。
我e5 目chiu 一直看tui3 i 火熱e5 身軀，long2 無徙位。想早前，我猶原是phaN7 底--e5，kha 底e5 舞功koh 是一粒一--e5，be7 堪得hou7 音樂e5 節奏siaN5--著，kui-khi3 chhan5-chhan5 ka7 liau5 落去舞池，an2-ne 跳ah8 跳，跳kah 1曲續1曲，ma7 m7 知民國幾年？1下khah 鎮靜--落-來，goan2 2人soah hou7 1-tin7 人圍1個圓khou-khou-a2，i kui 面全koaN7 水，面色紅ge5-a2 紅ge5，hou7 人有1種想beh ka7 攬 oa2--來e5 chhong2-pong7。當然--ou，我無chiah 豬哥，beh 無隔tng2 工，hoan7-se3 kam2 會tng2 去食ka-ti7--loh，che 自然ma7 無尾後故事 e5 發展。

Hit 工舞跳煞，goan2 e5 尺寸(距離)又koh chhek 近1大步，若照i e5 年歲ka7 算，gin2-a2 早就半大人koeh8-a2--loh，也免hou7 i 操心--a。有影無m7-tioh8，i 大學出業了隨成親--a，1個後生大han3 kah kap i 平koan5，行做夥na2 姊弟a2--leh，tiaN7-tiaN7 ma7 hou7 人o-lo2，講gau5 保養。
Ti7 公司內底，加班he 是常事，頭家人a2 有時也te3 職員teh 加班。Hit 1工，我照常加班，i 為hit 個大案件到公司巡視，尾手--a2 行來我 e5 辦公室門kha 口停--落-來，我tu2 坐ti7 電腦前gong7 神gong7 神，頭殼內無半絲路數。I sio2-khoa2 kha3 門，我隨應聲oat8 頭，看見是i--ou，心肝kah chhek8-a2--1-下，緊ka7 tim3 頭講1聲：
「Haih！」
「Iau2 teh 無閒？」Che 是1句頂司對職員e5 慣勢話；講 he 543--e5，閒？到taN iau2 thu5 ti7 公司加班。I hoan7-se3 下班--a，siuN 過無gi7-niu7 7-to5-8-to5，chiah to5 來到chia。I 無行離開，顛倒踏入來坐ti7 我邊--a2;頭家kah 來--a-loh，我就徙目向tui3 i hia。KaN2 會是電火光線 e5 關係，soah 感覺眼前這個sui2 cha-a2 人，hou7 我喘氣接無路來，我giau5 疑hoan7-se3 是有鬼tih纏身，hiong5-hiong5 peh 起身去chim i e5 嘴。天ah！Hit 工我nah 會ka7 天借膽，做出chiah-ni7-a2 失禮 e5 tai7-chi3，心肝teh 想講：TaN 去（khi3)--a 講去（khu3)--a，m7.就mai3--得，beh.就kui-khi3 chhan5-chhan5 豬肝切--5-角，極加無頭路煞，橫直kah 意1個人，ma7 m7 是犯著thai5 頭罪--a-lah……。
M7-koh i e5 回應 hou7 我驚1-tio5，m7-taN7 無受氣賞我1個5爪龍，koh 顛倒笑笑 a2 liah8 我看。
「我真知你有leh saNh--我，自頭見面了，我就看出出--loh……」
I 講話順順a2 be7 緊be7 慢，嘴內溢出chun7-chun7 e5 phang 味。我顛倒kui-sian 人毛管孔giah8--起-來，i kaN2 會是魔女來轉世--e5 haN5-aN……？會tang3 看thang3 我e5 心思，一時的hou7 我giau5 疑i 是tiau-ti3 故beh 來siaN5--我-e5。Tu2 an2-ne leh 想，i soah 回chim，tu tui3 我 e5 嘴唇來，chim kah 頭眩（hin5)目暗，心肝底像鳥lam-a2 內e5 鳥a2，phok8-phok8 跳。有--hiah-久-a2 chiah 鎮靜--落-來，我不得不佩服i chiaN5 有膽頭，我目chiu sio2-khoa2 siam 1下a2 4-khou-lian3-tng2，kam2 講 i long2 m7 驚有人hiong5-hiong5  會phiaN--入-來。雖是講 i chhim2 踏--入-來，有續手ka7 門關hou7 好勢，m7-koh 門kam2 有鎖--leh？
這時chun7，i tauh8-tauh8-a2 tak 開我頂衫e5 鈕a2，1粒、2粒……向下kha 一直tak。Ah 我--leh？都親像稻草人，有體無神魂，ku3 在i 料理。I 用舌na3 我e5 胸坎，koh 真lau2-tau5 thau2 我e5 腰帶，ka7 牛a2 褲e5 jiah-khuh thoah--開，像teh jim5 塗虱甕（thou5-sat-ang3)--leh 一直sa 我hit 枝，na2 sa na2 lut8，lut8 kah 真溫柔、真藝術。1下an2-ne hou7 lak8--著，na2 去hou7 電電--著kang7 款，kui-sian 人起ka-lun2-sun2--1-下；有--hiah-久-a2 就感覺嚨喉起so3，面a2 燒燙燙，喘氣na2 來na2 緊……kiong7-kiong7 beh 爆炸--a。我對i e5 kha-chiah身，thoah 開i 連身洋e5 jiah-khuh，烏色半thang2 明e5 肉感奶（leng）pheh-a2 隨現現--a，iau2 koh 有hou7 cha-pou 人看了會茫--e5，絲質thang2明e5 3角褲，1眉眉a2…1個37歲、肉感、熟水e5 身軀，皮肉iau2 chiah-ni7 幼白金滑；我……我擋be7-tiau5--a-lah。出手摸i e5 皮肉，aih-ioh，夭壽--ou，幼綿綿--lah，tak 開i e5 奶pheh-a2 鉤，hit 2粒飽tiN7 e5 奶a2 像phong3 柑chiah 大，隨彈出來貼ti7 我e5 胸坎。這chun7 實肉對實肉teh 相磨，hit 種e5 感覺講號做su-phu2-lin2-giang--lah！我 用lioh8-a2 起chhoah e5 手，so hit 2粒白sut-sut e5 奶，koh 像 iau-sai5 e5 紅嬰a2，見著奶頭就suh，鼻著i 身軀e5 phang 味，一直加速teh ka7 我催狂……。
我hiong5-hiong5-狂狂ka7 牛a2 褲褪掉，1枝中柱即時ka7 內褲keng kah 變型--去。Hit 枝phaiN2-chheng3-chheng3 e5 炮管，na2 像萬項long2 chhoan5 好勢--a，準備應戰。M7-koh i 確實有gau5，用真lau2-tau5 e5 經驗拖長了戲前e5 時間。I 用白koh 幼e5 cheng2 頭a2，tih lut8 我kiong7-beh 彈--出-去e5 炮管，續--落牽我 e5 手，去探i hit-tah 神祕e5 宮門。我ka7 i 有lace e5 3角褲liu3 掉，全身kan-taN chhun 1雙烏色e5 吊襪 a2 nia5。
I 坐ti7 我e5 辦公桌頂，雙kha thian2--開，駛 1個目神勾我chim i e5 宮門。我過去出戰無數，cheng7 到taN ma7 m7-bat 去chim cha-a2 人hit-tah。我 1 aN3 頭ka7 看斟酌，這tah 有氣質e5 宮門，內底水紅a2 水紅，外口草埔a2 e5 草，發kah 幼am-a2 幼am，真清氣相(siuN3)。人人看--著真自然會想beh 入去內底。I 目chiu kheh-kheh，ng3 望我會進1步出kha 手；i hiah 主動，我soah 變成有1款hong5.佔贏e5 興快(heng3-khoai3)。不管三七二十一，kah 頭aN3--落-去-a，就chhun 舌ka7 chng7、ka7 suh，像leh suh 田螺肉kang7 款，來回khoaN-khoaN-a2 chiN7、khoaN-khoaN-a2 chng7。無joa7 久，i 隨哎出1款滿足e5 haiN-chhan 聲，完全沈醉e5 眼神，hou7 我活kah chiok seng5 1個cha-pou-kiaN2、男子漢，hiah 有尊嚴、hiah 驕傲。
路尾手.我像野獸chiah hiong5 狂，進入去i e5 禁地；hit 款tam5 溼、滑溜、軟軟、燒loh8-a2 燒loh8， 五味參雜e5 感覺，hou7 我像teh 魂遊仙境--leh。我出盡腹力ti7-leh 抽sak，探tah-tah 插kah 上內底hit-te3 金.hia；i 雙kha ka7 我勾an5-an5，雙手ka7 我khip8 tiau5-tiau5，下（e7)身全神配合e5 扭動，熱情回應……。結尾是2人long2 進入上kai3 thiong3 e5 境界。我幾na7 pai2 kiong7-beh 忍be7 tiau5，一直緊pun5 氣、suh 氣、pun5 氣、suh 氣……盡氣力顧tiau5，mai3 hou7 銃子hiah 緊彈--出-去。一直到kah 上尾e5 1秒鐘，chiah ka7 hit 枝kiong7 beh 爆發e5 炮管poeh8--出-來，了後了後……銃子像pong7 米phang kang7 款，做1下choaN7 kah kui 塗kha。Ah i--leh，滿足kah kui 個人軟sio5-sio5 koh ka7 我攬 tiau5-tiau5，我真歡喜ti7 銃子做1-khun3-a2 彈--出-去e5 快活(khuiN3-oah8)，he 是人間上thiong3 e5 tai7-chi3，像leh 魂遊仙境，m7-koh 尾後e5 溫存猶原 chiaN5 緊要，i 真知輕重，koh 再1-pai2 ka7 chim ka7 攬 e5 當中，goan2 tauh8-tauh8-a2 回神--過-來，che 一切發生了siuN 緊、siuN hiong5--lah！Hou7 我無思想，我百面百確定，我去愛著這個年歲加我10歲、有翁 koh 是goan2 頭家e5 cha-bou2 人--lah！

「為an2-choaN2 會是我？」我幾na7 pai2 問ka-ti7，是我.又koh an2-choaN2？Chiah-ni7 鐵齒又koh 是青盲--e5 m7 驚大銃，用行動來表達這款e5 答案，m7 知是假自信iah 真自信。
I ma7 真知ka-ti7 beh tih8 siaN2 貨？Ka-ti7 teh 做siaN2-tai7？我 ioh 我是hou7 i 揀--a 揀，chiah 揀--著-e5。我該當ai3 歡喜iah 煩惱？這款 ju5-chhap-chhap e5 心情，一時的變kah 六神無主，hoe kah 真oh 拆解。我真知，去遇著這世e5 冤孽--a！Hit 工了後，i e5 心情猶原安然自在，kang7 款嬌艷動人，ti7 公事頂，i 流露出頭家人a2 e5 自信，koh 有專業e5 智識。Giam5-mi7 kap得人(jin5)和，是hong5.感覺有處理tai7-chi3 e5 本領。
Ti7 這款互相相saN5，卿卿我我e5 情況，goan2 long2 會揀khah lang3 閒工e5 暗暝seh8 夜景，tau3-tin7 食1-tng3 有romantic e5 暗tng3;che hoan7-se3 是鬧熱e-kheh e5 城市，縮小人kap 人中間e5 寸尺，顛倒hou7 goan2 e5 年齡問題無阻礙，i 坦白對我講：
「我 ma7 真知，翁婿ti7 外口有包伙記，koh m7-taN7 1個--leh！Iah m7-koh 我 kap 你做夥，絕對m7 是beh ka7 goan2 翁.報niau2 鼠a2 冤，設使若有這款phah 算，早就趁 iau2 少年e5 時，就來sng2 這款愛情e5 刺激戲--loh……」
M7-koh i 無an2-ne 做，無愛 hou7 ka-ti7 chiaN5 做1個粗俗koh chhin3-chhai2 e5 cha-bou2，hit 種忍be7 tiau5 守空房、守活寡就出去外口chhe7 刺激e5 cha-bou2 人。I 猶原 ma7 是 i，i bat 想離緣這條路，m7-koh in 翁. 死. 都m7 肯，講siaN2-mih 無i 活be7落--去，若準講i 有別e5 cha-bou2，上愛e5人猶原是 i。尾手--a i 問--我，kap i 做夥 kam2 會感覺chiok 委屈、chiok 反悔--e5？我下性命搖頭；ti7 我e5 眼內，i 像砂粒中e5 真珠，經過社會滄桑e5 洗磨，koh khah 金滑鮮艷。
「我都大bu2 人大bu2 種--a，免替我操心，我真知ka-ti7 teh chhong3 siaN2！」
我ka7 攬 an5--來，講出chiah  堅心 e5 話，一時的感覺chit-ma2 像1個會tang3 保護ka-ti7 心愛e5 cha-a2 人e5 男子漢。
我m7 知未來會an2-choaN2，也無beh 想kah hiah che7，siang2.會知bin5-a2-chai3 會變成siaN2 款？Iah 這chun7 故事猶原teh 繼續，我猶原沈醉ti7 我e5 愛情內底，有這款e5 境遇發生ti7 我e5 身軀頂，chiaN5 實ai3 感謝上帝e5 鋪排--lah。

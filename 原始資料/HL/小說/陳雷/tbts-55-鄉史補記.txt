鄉史補記
陳 雷 

    ?  1  ?

	咱 chia 美 麗 島 美 麗 鄉 pu5 a 寮 附 近 ， 自 來 人 口 無 che7 ， 總 是 代 誌 大 大 小 小 koh 也 be7 少 。 特 別 是 蕃 a 田 e5 兵 營 soa2 來 了 後 。 過 去 有 一 段 時 間 ， 有 流 行 一 寡 龜 怪 e5 謠 言 ， m7 知 ti tang 時 開 始 ， 大  概 是 gin2-a 先 講 e5 ， 後 來 大 人 也 有 teh 講 ， 傳 來 傳 去 ， 真 久 傳 be7 soah 。
這 個 關 於 狗 kap 人 e5 謠 言 ， 第 一 是 關 係 人 食 狗 e5 代 誌 ，代 先 流 行 。 第 二 是 狗 食 人 e5 故 事 ， 路 尾才 有 。 關 於 人 食 狗 這 款 不 幸 e5 代 誌 ， 有 人 親 目 看 見 ， 確 實 是 有 影 ， 無 人 爭 議 。 關 於 狗 食 人 e5 代 誌 ， 比 較 起 來 ， 性 質 加 真 嚴 重 ， 牽 連 也 khah 複 雜 。 卻 是 照 我 所 知 ， 到 taN 猶 無 人 有 親 目 e5 證 據 ， 詳 細 內 容 ma7 有 爭 議 。 
	總 是 pu5 a 寮 這 個 所 在 ， 照 我 e5 記 池 ， 自 細 漢 hit 時 起 ， to7 有 三 項 物 件 che7 。 第 一 是 pu5 a che7 ，你 去 菜 市 a ， 去 園 裡 看 to7 知 。 第 二 是 竹 雞 a che7 ， 單 單 阮 榖 興 里 ， 派 出 所 有 認 定  e5 、 無 認 定 e5 to7 有 四 、 五 個 。 第 三 是 狗 che7 ， 特 別 是 外 面 狗 來 了 後 ， 無 人 管 飼， 漸 漸 變 作 野 狗 ， 非 常 活 動 。 Che 外 來 狗 kap 人 家 狗 一 來 是 教 養 無  仝， koh 來 是 社 會 背 景 也 有 差 別 ， 所 以 時 常 致 起 狗 kap 狗 中 間 ， 狗 kap 人 中 間 e5 衝 突 糾 紛 。 但 是 chia e5 大 大 小 小 e5 衝 突 ， 積 積 起 來 ， 是 m7 是 會 嚴 重 到 變 作 狗 食 人 這 種 悲 劇 性 e5 程 度 ， ah to7 有 影 真 phaiN2 講 lah 。 
	To7 是 tu2 好 hit 時 ， 榖 興 里 e5 詹 先 生 ， 伊 是 台 南 縣 文 獻 委 員 會 委 員 ， 有 ka7 這 種 代 誌 寫 入 去 鄉 史 內 面 ， 變 作 正 史 。 不 過 聽 講 內 容 加 減 有 無 清 楚 ， 立 場 也 有 偏 差 e5 所 在 。 To7 是 按 呢 ， 有 鄉 親 前 輩 ka7 伊 批 評 ， 表 示 不 滿 ， 講 he 鄉 史 hou7 人 so 圓 a 湯 ， 內 容  ' 白賊 話 一 大 堆  '。 
	不 過 我 有 按 呢 teh ka7 想 ， 咱 chia e5 鄉 親 前 輩 ， 攏 是 有 正 業 e5 人 士 ， 為 著 pu5 a 寮 e5 名 聲 ， 應 該 是 be7 烏 白 講 ， 失 家 已 e5 面 主 。 另 外 一 方 面 ， 鄉 史 代 表 一 鄉 ， m7 是 寫 來 hou7 人 消 遣 娛 樂 e5 物 件 。 而 且 詹 先 生 伊 人 我 有 熟 悉 ， 人 格 咱 攏 有 肯 定 ， 對 這 點 鄉 史 所 代 表 e5 意 義 ， 伊 應 當 真 有 理 解 才 tioh8 。 
	所 以 為 著 這 項 代 誌 ， 我 姑 不 而 衷 eng5 人 chhap  eng5 事 ， 四 界 訪 問 ， 請 教 鄉 親 朋 友 ， 不 管 有 讀 冊 、 無 讀 冊 e5 ，  問 問 詳 細 ， chia e5 資 料 按 頭 到 尾 整 理 一 遍 ， 寫 作 一 節 " 鄉 史 補 記 "， 算 作 是 正 史 以 外 e5 補 充 資 料 。 雖 然 無 鄉 土 諸 誌 hit 款 正 式 ， 總 是 寫 作 e5 時 ， 盡 量 採 取 歷 史 家 e5 態 度 ， 用 字 注 重 文 雅 ， 內 容 原 則 上 烏 to7 是 烏 ， 白 to7 是 白 ， 無 so 圓 a 湯 ， 有 這 點 e5 好 處 。  
?  2  ?

	若 是 論 阮 榖 興 里 e5 竹 雞 ， 勇 a 是 作 頭 e5 上 大 尾 。 勇 a  in  老 母 有 身 e5 時 ， ti7 田 裡 作 sit hou7 水 蛇 咬 著 ， 摃 死 掠 來 看 ， koh 是 一 隻 雙 頭 蛇 。 勇 a 出 世 了 後 ， 一 禮 拜 m7 開 手 ， peh 開 ka7 khoaN3， taN 害 ah ， 一 手 一 枝 大 pu7 -ong，攏 puh 二 個 頭 。 人 ka7 伊 叫 作 雙 頭 蛇 ，  ma7 有 人 叫  伊 十 二 chaiN2 e5 。 
這 個 勇 a  e5 老 母 名 作 郭 王 畚 箕 （pun3-ki ) ， 作 人 上 古 意 。 歲 頭 食 到 七 十 六 ， 身 體 猶 勇 khiak8 khiak8,頭 鬃 烏 烏 m7 免 染 ， 嘴 齒 teng7 teng7 猶 會 哺 甘 蔗 。 To7 是  kan-na hit 個 目 睭 bai2 ， 看 物 件 有 khah  輸 人 。 總 是 伊 一 世 人 phaiN2 命 底 ， 少 年 來 拖 磨 ， 老 來 ka7 勇 a chhoa7 一 個 某 ti7 厝 裡 ， 這 個 新 婦 生 理 人 e5 查 某 kiaN2 ， 好 腳 好 手 ， kan-na 工 課 m7  作， khah 貧 惰 he 死 人 。 規 日椅 來 坐 飯 來 扒 （pe）， 三 頓 掛 點 心 攏 是 ta 家 teh 服 侍 。 食 kah 一 身 軀 肥 肥 ， 椅 頭  a 坐 落  peh  be7 起 來 。 榖 興 里 e5 人 看 be7 慣 勢 ， 面 頭 前 叫 伊 ：" 樁（ cheng) khu7  a ， 有 eng5 來 阮 tau 坐 。 Kha-chiah 後 keng-the2 伊 ﹕" 畚 箕 chhiaN5 樁  khu7 ， ta 家 服 侍 新 婦 "。  
猶  一 點 ， 這 個 新 婦 愛 食虱目 魚 。Hit 日 中 晝 （tau3) ka7 ta 家 講 ﹕『 阿 母，  我 beh 食 虱目 魚 。 』畚 箕 講 ：『 愛 食來 去 市 a 鮮 鮮 買 一 尾 。』Ka-chu3  koaN7 leh  成 實 to7 去 市 a 買 魚 。 路 裡 人 遇 著 ， 問 伊 ﹕『 畚 箕 嫂 ， 妳 nai2 chiah 骨 力，  透 中 畫 m7  hioh 睏 ， 是 啥 物 要 緊 代 ？ 』畚 箕 應 講 ﹕『 阮 hit 個 新 婦 beh 食 虱目 魚 。 』 Ka-chu3 內 面 掠 一 尾 大 尾 魚 出 來 hou 伊 看 。 注 死 hit 時 ，一 隻 狗 母 chhoa7 狗 kiaN3 按 hia 過 看 著 ，toe3 伊 來 到 巷 a 底 ， 看 老 阿 婆 a 一 個 人 好 欺 負，chong5  來 咬 ka-chu3 。 He 畚 箕 hou  狗 母 chong5  一 下，poah8  一 倒 ， 雙 腳 khong7 腳 蹺 （khiau3)。 著 驚 緊 peh 起 來 ， oat8 一 個 頭 ， 魚 也 無 去，  狗 也 無 去 ， 土 腳 chhun 一 腳 破 ka-chu3 ， 光 頭 白 日 ，  魚 a hou 狗 母 搶 去 ！ Ah  thai3 會 pu5 a 寮 有 這 款 拗 蠻 e5 代 誌 ？ To7 是 自 he 外 來 狗 來 了 後 ， 無 人 教 養 ， 品 行 無 好 ， 有 e5 會 偷 掠 雞 ， 有 e5 會 搶 魚 肉 ， 有 這 款 治 安 e5  問 題 。   
	畚 箕 a 轉 來 厝 ， 樁 khu3  a 看 伊 入 去 灶 腳 一 晡 ， 也 無 捧 （phang5 ）虱 目 魚 湯 出 來 hou7 伊 食。 恬 恬 無 出 聲 ， 也 m7 去 問 伊 ， 坐 toa3 門 口 等 。 一 時 a 勇 a 轉 來 ， 手 裡 koaN7 一 包 肉 。  踏 入 門 ， 伊 to7 大 聲 ka7 khau3 ， 目 屎 大 粒 流 細 粒 滴 ， 悽 慘 落 魄 。 勇 a 奇 怪 ， 問 伊 啥 物 代 ？ 樁 khu7  a 講 ： 『 我 beh 食 虱 目 魚 。 』 勇 a 講 ： 『 Beh 食 虱 目 魚 ， 叫 阿 母 去 買 ，nai2  tioh8 用 khau3  e5 ?!』 樁 khu3 a 目 睭 joe5 紅 紅 hou7 勇 a 看 ， 講 ： 『 阿 母 m7 hou7 我 食虱 目 魚 。 』 勇 a 聽 了 無 歡 喜 ，oat8  入 去 灶 腳 看 ， 老 母 ti7 hia teh 煮 蕃 薯 湯 。 勇 a 問 ： 『 樁 khu7 a 身 體 無 勇 ，nai2 煮 蕃 薯 a 湯 ， m7 煮 虱 目 魚 ？ 』 畚 箕 講 ： 『 魚 hou7 狗 咬 去 。 』 一 腳 破 ka-chu3 theh8 hou7 勇 a 看 。 勇 a 罵 老 母 ： 『 狗 母 來 搶 ， 你 be7 kap 伊 拍 ？ 成 實 一 個 大 人 搶 輸 一 隻 狗 ？ 』 He 樁 khu7  坐 ti7 頭 前 聽 ta 家 teh hou7 人 罵 ， lu2 khau3 lu2 大 聲 ， le2  in  翁 ：『 無 路 用 e5 查 埔 人 ， kan-na 會 曉 欺 負 我 一 個 。 』 勇 a 無 應 伊 ， 手 裡 hit 包 肉theh8  hou7 老 母 ， 講 ：『 無 魚 換 煮 肉 ， khah 嬴 he 蕃 薯 a 湯 。 』 心 內 想 ： 『 TaN 好 ah ， 你 食 恁 父 e5 魚 ， 恁 父 食 你 e5 肉 。 』 
	這 句 話 是 按 怎 講 e5 ？ 你 ka7 看 ， 咱 pu5 a 寮 南 旁 有 一 抱 竹 a 林 ， 叫 做 固 始 林 。 內 面 野 狗 牽 群 結 黨 ，偷 雞 搶 肉 ，  出 出 入 入 作 siu7 ti7 hia 。 這 個  勇 a 有 時 愛 食 狗 肉 ， to7 去 hia 當（ tng）。 Tu2  好 hit 日 hou7 伊 當tioh8 一 隻 狗 ， 摃 死 拖 去 ti7 溪 裡 ，thai5  thai5 洗 清 氣 ， 狗 肉 lio5 lio5 作 一 大 包 ， koaN5 轉 來 厝 裡 ， beh hou7 老 母 煮 ， 所 以 講 ： 『 你 食 恁 父 e5 魚 ， 恁 父 食 你 e5 肉 。 』 
	畚 箕 a thau2 開 看 ， 內 面 一 包 肉 紅 貢 貢 ， 血 水 猶 teh tin ， 問 勇 a 講 ： 『 阿 彌 陀 佛 ， che 肉 鮮 鮮 ， 血 水 tin tin ， 是 豬 肉 抑 是 牛 肉 ？ 』 勇 a m7 敢 hou7 伊 知 ， 應 伊 講 ： 『 阿 母 ，thai3 會 按 呢 講 ？ 咱 拜 佛 e5 無 食 牛 ， beh to2 生 牛 肉 ？ Che 豬 肉 是 阿 順 a  hia 特 別 注 文 e5 ， 上 蓋 好 份 。 』 畚 箕 a 目 睭 輸 ， 豬 肉 狗 肉 看 be7 真 ， 講 ： 『 有 影 chiah 好 份 ， chiaN kah 無 半 滴 肥 e5 lah ！ 』 
	Liam5  mih 一 khaN 狗 肉 煮 好 ， 芳 芳 捧 一 碗 大 大 碗 出 來 ，khng3 ti7 新 婦 面 前 ， 好 禮 勸 伊 講 ： 『than3 燒 食。 』 He 新 婦 一 看 ， 規 碗 公 肉 ， 也 無 魚 ， 大 聲 罵 ： 『 明 知 影 恁 父 beh 食 魚 ， 刁 持  (tiau ti3 ) 煮 che 肉 ！ 』 伸 手 poeh8 一 下 ， 一 碗 狗 肉 chhia  chhia 倒 ， 碗 公 摃 摃 破 ， 又 koh khau3 。 勇 a 無 伊 e5 法 度 ， be7 堪 得 吵 ， 頭 oat8  leh to7 出 去 。樁 khu7 a 看 he 翁 tu2 入 門 來 又 koh 出 去 ， 坐 ti7 椅 條（liau5 ）頂 罵 ： 『 恁 父 一 個 人 規 日ti7 厝 裡 ， be7 輸 teh 守 寡 ， 有 才 調 ， 作 你 免 轉 來 ！ 』 
?  3  ?
   
	勇 a 一 腳 步 踏 出 門 去 ， 一 pak 肚 e5 氣 ， 無 thang3  thau2 ， 沿 路 行 沿 路 操 幹 kiau7 。 無 張 持 ， 一  thong7 thong7 來 到 金 嘴 嫂 a chia 。 Che 金 嘴 嫂 一 枝 嘴 二 排 金 嘴 齒 ， 金 a 鐺 鐺 ， 攏 是 金 枝 a kap  小 玉 a 陪 人 客than3 hou7 伊 e5 。 遠 遠 看 著 勇 a ， 大 聲 to7 ka7 叫 ：『 勇 a 緣 投 a sang3, chiah 久 無 來 坐 ？ 阮 金 枝 a 等 你 無 ， 飯 也 be7 食， 茶 也 m7 lim 。 』 一 手 giu2 leh ， to7 ka7  拖 入 去 ， 大 聲 hiu ：『 金 枝 a ， 恁 勇 a 來 chhoe7 你 。 』 
	金 枝 a ti7 房 間 內 聽 著 ， 一 碗 公 麵 食 一 半 khng3  leh ， 外 衫 無 thah8 to7 出 來 。 勇 a看 金 枝 a ， 電 好 e5  khiu5 頭 鬃 ， 白 粉 e5 肩 胛 頭 ， 紅 粉 e5 胭 脂 面 ， 十 分 e5 肉 感 芳 味 ， 心 內 鬱 卒 消 一 半 。 又 koh  hit 個 金 嘴 嫂 ， hit  枝 嘴 金 a 作 e5 ， 比 賣 甘 蔗 e5 小 姐 koh khah tiN ， 講 話 to7  是 beh  hou7 人 客 歡 喜 ， 人 客 若 來 伊 chia ， 二 杯 酒 三 句 話 ， 厝 裡 e5 柴 扒  to7 be7  記 了 了 。 To7 是 按 呢 ， 勇 a 來 chhoe7 金 枝 a ， 有 二 款 e5 日 子  ： 一 款 是 poah8-kiau2 嬴 錢 歡 喜 e5 日 子 ， 一 款 是 厝 裡 kap 樁 khu3  冤 家 受 氣 e5 日 子 。 
  	金 嘴 嫂 a 看 勇 a 酒 一 直 lim m7 講 話 ， 知 影 又 koh 是 厝 裡 kap 樁 khu7 冤 家 e5 代 誌 ， 問 伊 ： 『 阮 這 個 緣 投 a sang3 ， 成 實 樁 khu7 a 規 日 ka7 你 顧 tiau5 tiau5 ， m7 甘 放 你 出 來 ？ 』 勇 a haiN3  頭 ： 『 阮 厝 裡 hit e5 柴 扒 ， 一 日 無 食 虱 目 魚 to7 會 死 。 』 金 嘴 嫂 a 講 ： 『 Ai -ioh ， 敢 有 影 ？ 若 是 一 日 無 魚 ， 食 肉 ma7 是 好 。 』 勇 a 吐 大 khuI3 ： 『 你 m7 知 ， 阮 樁 khu7 a 驚 肥 m7 食 肉 ， 連 （li an7 ） 狗 肉 一 碗 煮 好 好 ， 捧 到 面 頭 前 ， 伊 ma7 ka7 你 chhia  chhia 倒 。 』 金 嘴 嫂 講 ： 『 TaN 你 mai2  講 he 無 e5 ， 咱 chia pu5  a 寮 beh to2 生 狗 肉 ？ 』 按 呢 一 句 來 一 句 去 ， ti ti thap8 thap8 ， 講 kah 勇 a 親 像 teh 吞 消 氣 丸 ， 食 無 氣 散 ， pak 肚 內 e5 氣 消 beh 了 ， 心 內 按 呢 想 ： 『 我 厝 裡 hit 個 樁 khu7 ， 平 平 是 一 個 查 某 ， 好 日 phaiN2 日 ， 出 門 入 門 ， m7 是 le2 to7  是 罵 。 實 在 kap 金 枝 a 比 起 來 ， 一 個 是 柴 khou  e5 腳 桶 ， 一 個 是 hui5 作 e5 花 干 ， na2 會 比 得 ？ 』 Na2 想 na2 講 ： 『 金 嘴 嫂 ， 我 厝 裡 hit 個 腳 桶 ， 若 是 一 日phaiN2 話 減 講 一 句 ， 好 話 加 講 一 句 ， ah to7 be7 看 活 會 死 ！ 』 這 個 金 嘴 嫂 正 牌 老 娼 頭 ， 手 腕 第 一 流 ， 這 款 家 庭 內 面 柴 扒 kap 腳 桶 e5 問 題 上 蓋 瞭 解 ， 笑 嘻 嘻 to7 ka7 應 ： 『 那 有 hit 個 影 ！ 恁 樁 khu7 a 無 性 無 地 人 人 好 ， 上 蓋 溫 純 ， 大 家 o - lo2a，……』 心 內 講 ： 『Gong7 kiaN2 ， 若 無 按 呢 ， 恁 父 chia e5 小 姐 beh than3 啥 食 ？』 又 koh 講 ： 『 Ai -ioh ， 看 你 按 呢 生 ， 熱 kah 大 粒 汗 細 粒 汗 。… 金 枝 a ， 阿 母 joe5 一 條 涼 巾 a 來 ， hou7 你 ka7 勇 a 拭 清 涼 。 』 使 一 個 目 尾 ， 門 關 leh 出 去 。 TaN 這 個 阿 婆 嘴 裡 講 阿 母 ， ma7 m7 是 咱 普 通 厝 裡 teh 叫 e5 阿 母 ， 意 思 是 風 塵 界 than3 食 查 某 叫 老 娼 頭 e5 稱 呼 。  
	金 枝 a joe5 涼 巾 a ka7 勇 a 拭 身 軀 排 a 骨 。 拭 了 爽 快 ， 勇 a 倒 ti7 涼 蓆 a 頂 ， 目 睭 kheh kheh 強 beh 睏 去 。 金 枝 a 頭 殼 aN3 落 來 ， tu oa2 來 勇 a 耳 (hiN7 ) a 邊 nauh 兩 句 細 聲 話 。 勇 a 聽 一 下 ， 目 睭 作 一 下 金 起 來 ， 問 伊 ： 『 敢 有 影 ？ ！… 』 金 枝 a ka7 tam3 頭 ， 勇 a 講 ：『 你 m7 是 teh 講 sng2 e5 ？ 』 金 枝 搖 頭 。 Koh 問 伊 ：『 成 實 有 身 ah ？ 』 金 枝 a 也 笑 也 tam3 頭 ， 一 枝 指 頭 a 伸 直 直 ，tong7 勇 a e5 排 a 骨 ， 講 ： 『是 你 e5 。』  勇 a 驚 一  tio5 ， 涼 蓆 a 頂 跳 起 來 ， 目 睭 to7 ka7 chin5 ， 指 （cheng2 ） 頭 a tong7 hit 個 pak 肚 ，  問 伊 ： 『 我 e5 ？…』 夭 壽 oh ， he 金 枝 a 又 koh tam3 頭 ， 嘴 也 笑 ， 目 也 笑 ， 笑 kah 一 個 菜 店 查 某 e5 面 ， be7 輸 熱 人 棚 a 頂 phak 日 頭 teh 開 e5 菜 瓜 花 。 
	僥 倖 ， 你 m7 知 影 chin 內 面 猶 有 一 節 故 事 。 咱 這 個 金 枝 a ， khah 早 是 新 營 日 月 光 酒 家 e5 青 春 小 姐 lam-ba-oan2 。 少 年 e5 時 上 蓋 風 神 ， m7 免 抹 厚 粉 ， 像 美 國 電 影 明 星 hit 款 肉 感 ， 人 客 叫 伊 "肉 圓 a2 "。 不 過 這 行 生 理 ， 咱 攏 知 影 ， 競 爭 上 蓋 厲 害 。 若 是 三 十 出 頭 ， to7 拚 be7 嬴 二 十 猶 be7 出 頭 。 這 個 金 枝 ti7 日 月 光 生 理 作 久 ， 歲 頭 有 來 ， 人 客 漸 漸 疏 （se） 去 。 日 月 光 e5 頭 家 娘 ， ma7 是 正 牌 老 娼 頭 ， 看 了 be7 使 ， 叫 伊 去 講 話 ： 『 金 枝 a ， 你 十 五 來 我 chia ， 生 理 to 也 作 chiah che7  冬  ah ， 我 疼 你 若 疼 親 生 查 某 kiaN2 。 TaN 你 chit ma2 三 十 出 頭 ah ， che7 少 也 著 替 家 己 作 一 個 拍 算 。 阿 母 ka7 你 看 ， 咱 這 行 ， 到 尾 來 ， 猶 是 chhoe7 一 個 好 e5 嫁 嫁 leh ， 才 是 頭 路 。 』 To7 按 呢 ka7 伊 賣 掉 ， hou7 伊 離 開 日 月 光 。 
	TaN 這 個 金 枝 a 十 五 年 e5 日 月 光 ， 青 春 消 磨 去 ， hoah 嫁 to7 嫁 ， 講 是 beh  chhoe7 一 個 好 e5 嫁 嫁  leh ，那 有 hiah 容 易 ？ 又 koh 自 細 漢  to7  是 作 這 行 ， 別 項 攏 be7 曉 ， 無 法 度 ， 又 koh 賣 轉 來 草 地 金 嘴 嫂 a chia 。 佳 哉 咱 chia 小 所 在 ， 人 客 水 準 m7 比 新 營 hiah koan5 ， 生 理 猶 算 會 過 得 。 總 是 這 個 以 後 ， 金 枝 a 時 常 家 己 會 想 ： 日 月 光 e5 阿 母 講 了 也 是 有 理 。 我 這 世 人 若 是 無 嫁 人 ， ma7 ai3 生 一 個 kiaN2 。 Koh 艱 苦 作 幾 冬 ah ， chhiaN5 kiaN2 大 漢 ， 食 老 才 有 人 靠 。 按 呢 想 了 定 著 ， he7 一 個 決 心 ， 有 身 了 後 ， ma7 無 hou7 人 知 影 。 夭 壽 m7 知 死 活 ， 家 己 作 一 個 拍 算 ： 『 我 這 個 kiaN2 ， 有 老 母 ma7 著 ai3  有 一 個 老 父 ， … 我 chia e5 人 客 ， 不 達 不 七 歪 哥 chhih-chhoh8 e5 一 大 堆 ，to7 是 kan-na 勇 a khah 正 經 ， 對 我 有 情 ， … 猶 是 認 伊 作 老 父 上 蓋 實 在 。… 』 所 以 hit 日 勇 a 來 ， ka7 伊 拭 清 涼 ， 指 頭 a tong7 伊 e5 排 骨 講 ： 『 是  你  e5 ！ 』 
	勇 a 心 內 想 ： 『 我 kap 你 好 來 好 去 bong2 作 戲 ， 你 soah 來 認 一 個 真 ！ TaN 你 hia e5 人 客 ， 王 哥 柳 哥 一 大 把 ， m7 去 認 ， 好 心 kan-na 認 我 一 個 ，… 』 假 無 意 應 伊 ： 『 若 是 查 甫 e5 ，chhiaN5 大 漢 hou7 伊 讀 大 學 。 』 夭 壽 ， che 勇 a hit 枝 嘴 講 一 ， he 金 枝 a hit 個 心 to7 誤 會 二 。 一 句 輕 鬆 話 ， 講 kah 金 枝 a 心 肝 頭 歡 喜 開 pu5 a 花 ， 面 a 轉 紅 像 chhio 雞 koe3 。 So 伊 身 軀 e5 排 骨 講 ： 『 查 甫 e5 to7 seng5 老 父 ， 生 作 像 你 這 個 緣 投 面 …』 勇 a 聽 了 緊 張 ， 衫 thah leh peh 起 來 ， ka7 金 枝 a 講 ： 『 我 先 來 去 一 下 ，liam5-mih 才 koh 來 。 』 無 食 物 to7 先 溜 leh soan 。 
	金 嘴 嫂 看 勇 a 走 去 ， 入 來 房 間 看 ， 金 枝 a 家 己 一 個 坐 ti7 hia 神 神 ， 問 伊 勇 a thai3  無 食 物 to7 走 去 ？ 金 枝 a gong7-gong7  a 笑 ： 『 伊 講 gin2-a2 大 漢 beh hou7 伊 讀 大 學 。』金 嘴 嫂 問 ： 『 TaN 你 是 teh 講 啥 碗 糕 ？ 』 掀 伊 e5 裙 起 來 看 ， 夭 壽 ， 成 實 phong3-phong3 有 teh 大 pak 肚 ， 上 無 ma7 有 四 、 五 個 月 ah 。 青 kong5 問 伊 ： 『 Ah 你 是 按 怎 有 e5  lah ？ ！ 』 心 內 罵 ： 『 你 這 個 老 乳 脯 ， 恁 父 買 你 來 作 生 理 ， m7 是 beh hou7 你 生 kiaN2 讀 大 學 ！ 』 笑 面 講 ： 『 Ai-ioh ， 金 枝 a 我 kiaN2 ，nai2 無 khah 早 kah 阿 母 講 ？ 阿 母  ka7 你 照 顧 。 你 年 歲 khah 有 ， m7 比 少 年 e5 ， 若 是 有 身 ， 著 ai3 調 養 ， 來 ， 阿 母 緊 來 去 tim7 一 個 補 hou7 你 食。 』 金 枝 a 講 ： 『 猶 是 阿 母 你 khah 會 曉 。 』Theh8 一 把 錢 hou7 金 嘴 嫂 去 買 補 。 
	金 嘴 嫂 去 大 耳（ hiN7）e5 hia thiah 一 帖 藥 ，theh8 轉 來 厝 choaN 。 烏 烏 苦 苦 一 大 碗 藥 頭 a 捧 來 hou7 金 枝 a lim 。 『 Che 藥 苦 是 苦 ， 上 蓋 補 ， 加 lim 寡 ， 嬰 a gau5 大 漢 。 』 那 知 he 藥 頭 a lim 落 去 ， 人 soah 無 爽 快 ， pak 肚 起 絞 痛 ， 半 暝 起 來 漏 血 ， soah  連 嬰 a 也 拚 拚 出 來 。 夭 壽 ， he 金 嘴 嫂 去 大 耳 e5 hia thiah8 藥 ， 那 是 啥 物 補 藥 ， 結 局 是 一 帖 漏 胎 藥 。 
	He 嬰 a 漏 出 來 ，sin5 ti7 poah8 桶 裡， 烏 烏 紅 紅 一 大 塊  （te3)。  Ka7 看 ， 鼻 目 嘴 好 好 ， 有 腳 有 手 ， koh 是 查 甫 e5 。 He 作 老 母 e5 na2 拚 血 na2 khau3 ： 『 無 彩 我 e5 查 甫 嬰 。 』 金 嘴 嫂 勸 伊 講 ： 『 你 nai2  chiah gong7  ？ Che 嬰 a m7 知 kap 啥 人 有 e5 ， 生 出 來 有 老 母 無 老 父 ， 一 世 人 注 定 phaiN2  命 ， 猶 是 按 呢 khah 好 積 德 。 』 金 枝 a na2 hau2 ： 『 勇  a 講 ，chhiaN5  大 漢 hou7 伊 讀 大 學 。 』金 嘴 嫂 心 內 罵 ： 『 讀 屎 hak8 khah 緊 lah ， 讀 啥 物 大 學 ？成 實 是 一 個 gong7 查 某 ！ 』 He poah8 桶 捧 去 邊 a ， ka7 金 枝 講 ： 『 Che 代 誌 m7 通 hou7 人 知 。 Chia e5 物 件 ， 明 a chai3  阿 母 來 ka7 你 處 理 。 』 金 枝 a m7 甘 心 ， 又 koh khau3 ， 枕 頭 底 jim5 一 把 錢 出 來 hou7 金 嘴 嫂 ： 『 阿 母 ， 拜 託 你 買 一 副 好 棺 材 hou7 嬰 a 。 』 金 嘴 嫂 錢 袋 落 去 ， 念 ti7 嘴 內 ： 『 死 gin2-a2 一 塊 肉 ， 生 出 來 也 無 一 嘴 khui3, kah hiah 工 夫 koh 買 棺 材 ！ 』  莫 怪 he 老 娼 頭 ， 看 著 錢 to7 貪 ， 棺 材 錢 to7 想 beh 省 起 來 。 隔 轉 日 ， 嬰 a 按 poah8 桶 kou 起 來 ， 新 聞 紙 包 包 好 勢 ，khng3  ti7 菜 籃 內 面 ， 頂 面 kham3 二 塊 破 布 ， koaN7 leh to7 出 門 去 。 	家 己 一 個 菜 籃 koaN7 leh ，thong7 來 到 pu5 a 寮 南 旁 hit 個 竹 a 林 ， koh  過 去 to7 是 一 大 片 墓 a 埔 e5 所 在 。 Hit 時 透 中 晝 無 人， 金 嘴 嫂 來 ti7 竹 抱 腳 ， 坐 落 來 hioh 喘 。 雄 雄 竹 a 林 內 面 chong5 二 隻 狗 母 出 來 ， 一 隻 烏 e5 ， 一 隻 白 e5 ， 目 睭 gin5 -ouN3-ouN3， 嘴 a 開 haN3 haN3， 嘴 noa7 khok8-khok8  tin 。 He 狗 母 鼻 a 上 靈 ， 鼻 著 菜 籃 內 面  e5 味 ， 知 影 m7 是 肉 to7  是 骨 ， jiok 來 to7 搶 。 金 嘴 嫂 看 狗 chong5 來 ， 趕 緊 菜 籃 a 放 leh ， peh 起 腳 to7 走 。 
	Liam5-mih 一 陣 狗 a kiaN2 也 jiok 來 ， 菜 籃 a 咬 來 咬 去 ， 一 個 咬 一 嘴 ， 可 憐 一 個 紅 嬰 a ， 無 十 分 鐘 連 皮 掛 骨 食 kah 清 氣 清 氣 ， 連 he 破 布 新 聞 紙 ， 包 嬰 a bak 著 血 ， ma7 吞 吞 落 去 ， chhun 一 腳 菜 籃 咬 kah 碎 碎 ia7 ti7 hia 。 
	金 嘴 嫂 hou7 狗 母 驚 著 ， 大 步 細 步 直 透 chong5 轉 來 厝 。 踏 入 門 來 ， 金 枝 a khia7 ti7 門 邊 ， 手 裡 點 一 枝 香 teh 拜 。 金 嘴 嫂 講 ： 『 你 taN 放 心 。 He 嬰 a 阿 母 攏 ka7 你 chhong3 舒 是 ah 。 』 金 枝 a tu2 才 拚 血 了 ， 面 色 青 sun2 sun2 ， 心 內 感 謝 阿 母 ， 又 koh jim5 一 把 錢 hou7 伊 ， 講 ： 『 阿 母 ， koh 拜 託 你 ， 請 一 個 師 父 ka7 嬰 a 念 經 ， hou7 伊 上 天 去 。 』 金 嘴 嫂 講 ： 『 實 在 有 影 ， 猶 是 作 老 母 e5 想 了 khah 周 至。 』 Hit 把 錢 ma7 是 koh 袋 落 去 。 

?  4  ?
        
	TaN 這 項 代 誌 to7 按 呢 過 去 ， 了 後 有 一 cham7 ， 勇 a 真 久 無 來 chhoe7 金 枝 。 總 是 阮 pu5 a 寮 自 從 蕃 a 田 e5 兵 營 soa2 來 了 後 ， 街 a 鬧 熱 起 來 ， 特 別 是 撞 球 間 kap 金 嘴 嫂 這 款 所 在 生 理 加 真 無 eng5 。 To7 是 因 為 按 呢 發 展 以 後 ， 社 會 變 化 去 ， 有 人 koaN7 菜 籃 去 墓 a 埔 e5 情 形  時 常 來 發 生 。 一 直 到 hit 年 熱 人 ， 月 真 光 真 圓 hit 暗 ， ti7  hit 個 所 在 第 一 擺 狗 a cheng 墓 壙 （khong3 ）， 以 前 m7 bat 發 生 過 。 To7 是 hit 個 以 後 ， 開 始 有 人 講 狗 食 人 個 代 誌 ， 漸 漸 謠 言 宣 傳 出 去 ， 固 始 林 e5 外 來 狗 m7 是 好 物 ！   in  紅 嬰 a 食 了 慣 勢 ah ， 鼻 著 墓 a 埔 e5 人 肉 ， 月 大 光 e5 時 ， to7  會 規 陣 ti7 hia cheng 墓 壙 ， ma7 有 人 有 聽 著 規 暝 狗 a 吹 狗 螺 ， 聲 牽 kah  lo2-lo2  長 … 
	To7 是 關 於 這 幾 點 ， 詹 先 生 有 寫 了 無 明 白 。 因 為 伊 是 寫 正 史 e5 人 ， 凡 是 關 係 兵 a e5 問 題 ， 特 別 是 牽 涉 著 外 來 狗 e5 代 誌 ， ti7 美 麗 島 真 嚴 格 e5 戒 嚴 令 下 底 ， 驚 去 得 失 著 政 府 ， 影 響 著  in  e5 名 譽  ， 所 以 攏 無 寫 起 。 但 是 咱 真 知 影 ， 阮 美 麗 鄉 pu5 a 寮 農 村 社 會 e5  變 化 ，發 展 到 像 這 款 人 食 狗 ， 狗 食人 e5 代 誌 會 來 發 生 ， 其 實 che 攏 是 真 正 重 要 e5 因 素 。 這 點 我 恐 驚 有 人 會 be7 記 去 ， 所 以 ti7 chia 特 別 作 一 個 補 充 ， ka7 伊 號 作 『 鄉 史 補 記 』 ， 因 為 自 來 我 m7 是 寫 正 史 e5 人 。

客館無所在 THANG容允IN 
─武智 講─ 

我愛咱大家注意看路加福音2章7節的 一句：「Hou7伊睏ti7槽--nih8;因為客館無所 在thang容允in。」 
我真愛hou7 lin2大家看人的心不止 親像ti7伯利恆的客館─無所在 thang容允基督，每一個上帝的子兒ti7 4000年久的中間向ti7未來的雲霧中teh chhoe7也愛聽著主的腳步聲。古早ti7伊 甸的樂園、人陷落罪的時，就有應允 講婦人人的後裔beh傷蛇的頭；也tui3 hit時起該隱出世，in就teh chhoe7 hit e5嬰仔。 大部份的聖經學者同意講夏娃 講「我有tui3主得著1個人」的時─該隱 出世的時，伊想講這個該隱就是hit e5 應允的人。四千年的中間in teh看、 teh祈禱、也teh等候hit e5應允的人來，總-- 是伊來到世間頭一個聲音入咱的耳空 e5,就是無所在thang容允伊。 
請看伊beh來的時，beh帶天頂的壯 觀kap攏總的榮光來，kiam2-chhai2在ti7伊 是謙遜來出世ti7皇宮內，搖ti7金搖 籃、hou7人用金湯匙ka飼，也有天使落 來做伊的護士ka照顧，m7-ku2伊放棄hit e5 世間攏總的榮光，也tui3 1個散hiong的 婦人人出世，伊的搖籃是馬槽，就是ti7世間 上第一ke7的地位。 
今tiap-a2久，請想看伊來是為著甚 mih，伊來beh祝福、m7是beh咒詛，beh ka7 人提高、m7是beh ka7人放sak；beh chhiau- chhoe7 kap拯救hiah e5失落的人；beh hou7青 瞑人看見；beh開監門、hou7受掠的人 thau2放，beh顯明上帝的疼，beh hou7 ia3- sian7的人得著安歇，beh hou7 全世間的人 得著祝福，總--是咱看無所在thang 容允伊。 
我ti7 1850年ti7芝加哥，英國的皇太子 來美國的時，我會記得西爿的城市真 煩惱beh an2-choaN2來接待伊。當伊有接受 咱的招待也beh來的消息傳來的時，hiah e5人想講ti7 in e5城市攏無甚mih夠 額thang hou7伊用，上好的旅館beh hou7伊toa3, 市beh hou7伊自由，生理停睏，也100英里 的內面的音樂隊攏聚集來芝加哥。伊坐 的火車將近這個城市的時，每一個 銅鐘攏tan5,放大銃，音樂隊攏 演奏，也攏是不止熱烈。Hit幾日報紙 攏teh討論伊為著甚mih代誌來，也到伊 離開、看伊訪問的目的是甚mih，我m7 知伊有bat ka7人講伊來是為著甚mih，有人 想講伊來beh看民主國家的政府，有 人想講伊來為著伊的健康，有人想 講伊來beh看咱的機關，有人想講伊 來愛beh去大草場（牧場），伊有去也有ti7 hia掠水牛。伊來也轉去，我m7知芝加哥 tui3伊來有甚mih較好，我也m7知伊有做甚 mih ti7伊來的使命，總--是我知上帝的子 來這世間、m7是秘密的事，伊有宣言講伊 來的目的、就是beh祝福世間，m7-ku2無1 個城市hou7伊有hit e5自由，無銅鐘，伊來的時 無人喝hiam3歡迎伊，事實伊是來世間的 人的中間1個最無出名的人。 Tui3 亞當到現在6000年的中間m7 bat有1 個人來這世間親像人子hiah卑賤， 請想伊ti7地面上為著人是beh做甚 mih─上帝送伊來beh做甚mih！ 
我會thang想像lin2中間有人beh講： 「設使我若知伊是chi7-chui7,穩當beh大各 樣。」總--是hit 3個博士tui3東方來到耶 路撒冷，也愛知做猶太的王出世ti7叨位， 也到知伊出世ti7伯利恆的時，希律差in 去伯利恆也命令2歲以下攏總的 細子著thai5死，因為伊beh滅這個嬰仔。伊poeh8 劍起來，了後到hit支to chhak8過上帝 的子的心ti7各各他，攏m7 bat收入siu3。 
無hou7人歡迎的訪問者 
你kiam2 m7是講：伊活ti7世間的時無論伊所 去ti7叨位1個城市是受歡迎的人 客？設使你若注意ka讀伊的生涯，你beh 知無1個城市抑是庄頭愛伊。伊tui3約翰 受洗禮了後，beh轉去拿撒勒的路中伊有 行神蹟。你kiam2-chhai2 beh想講這個小 城市穩當beh真歡迎，因為in的地頭 有出這款人。伊是比耶利米抑是以賽亞、抑是 以利沙、抑是以利亞、抑是摩西、抑是亞伯拉罕就是 偉大的族長較大。伊是比來這世間的任 何人to加真偉大，也這世間的歷史上 設使in若有歡迎伊，無1個小地頭會thang 親像拿撒勒hiah-nih被提高。總--是咱 讀著伊照in的例入會堂ti7安歇日也 看著記ti7以賽亞的所在，就開始讀：「主 的神臨到ti7我，因為伊有ka7我抹油thang 傳福音hou7散hiong人；伊有差我來醫治 心肝失志的人；來傳救贖chiah e5受 掠的人，也hou7青瞑人恢復看見，hou7 受傷的人得著自由，傳主的年」。Hit時 伊合冊，koh過hit句講：「也咱的上帝 報復的日」伊若讀這句in穩當beh受氣 總--是伊無讀。伊無久beh koh倒轉來，也提 hit e5冊起來也開始讀hit位伊所lang3去 的所在。報復的日子到lah，hit時伊開始教示 ti7拿撒勒，in若繼續hou7伊講道理，ti7這世 界的歷史上m7 bat聽著有1個講道會 較好in ti7拿撒勒所聽e5。 代先in看 著伊的款式著驚，kap tui3伊的嘴所出 的智慧著驚，我看in大家相poe2也講： 「這個kiam2 m7是約瑟的子？這個kiam2 m7是 木工的子？ 伊tui3叨位得著這個智慧？」伊 bat tui3頂面受抹油，伊bat受著聖神來 講道，有人受抹油來敗壞，參孫受 抹油hou7人thai5,也你beh看出ti7歷史 中人受抹油是為著一定的工，基督 受抹油是beh傳福音hou7散hiong人，也 hit時in是不止散hiong，今in beh聽著 甚mih款的講道，總--是伊用外邦人 來提醒上帝的所做，in想講是teh 反應ti7 in的民族，也in就咬牙切齒。 In真受氣到ka趕出會堂，也設使伊 若無tui3 in中間閃出，in穩當beh用 律法剮著伊ka滅去。 Ti7拿撒勒無所在 thang容允伊，你m7-bat聽著拿撒勒teh誇 口in有出這款的人物，你也m7 bat聽 著講in後來差人去請伊倒轉來 訪問in的街市。 
我bat常常teh想上帝的子離開 拿撒勒落去迦百農ti7生份人的中 間，也想講伊hou7本鄉的人趕出hit 時的感覺。後來hiah濟年的中間當眾 人聚集來就近伊，in beh講伊ti7伊長大 的城市無hou7人歡迎，講in m7容允 hou7伊toa3 ti7 in hia，ka趕出，伊開始傳道，是 這款。 
伊落去迦百農也這時伊是真出名， 真大陣的人來聽伊，伊趕鬼，也ti7 hia無 1個人愛beh hou7伊祝福，所以伊無beh祝 福。 伊的名聲boe7傳遍全國e5以前，in tui3耶路撒冷kap猶太的城市上來迦 百農的街市，暫時的中間伊真出 名，歸大陣的眾人聚集來伊chia，總-- 是無loa7久tui3伊siuN熱烈ti7迦百農。 In tui3耶 路撒冷kap tui3別所在來，也煽動迦百 農的眾人來反對伊。你beh看出伊 去一城過一城，醫好病人、hou7死人復 活、kap趕鬼，也3年久伊所做ti7地面上 無人會做chiah e5事，也到尾無1人親 像伊hiah無名聲。 你讀著伊逐年ti7節 期上耶路撒冷，你m7 bat讀著ti7耶路撒 冷人歡迎伊，雖然伊有行真濟神 蹟，也有真濟譬喻tui3伊的嘴講出，雖 然tui3伊的講道是ti7地面上m7 bat聽著 的說教，差不多無1個人講伊的好話， 差不多世間攏teh反對伊叫伊靜靜。 
Ti7 1所在你讀著講伊舉頭看 天也吐氣，我會thang ioh伊看周圍也 看著死、悲哀kap淒慘，總--是有至少 的人愛伊ka7 in祝福，看著別的世界ti7 hia攏bat伊、尊敬伊、也疼伊，m7-bat hou7人 歹款待抑是hou7人叫冒瀆的人抑是 詐欺的人─伊ti7地面上伊的周圍平常 攏an2-ni─我會thang想像伊看著別的 世界，伊吐氣也欣慕愛倒轉去。 
Koh 1位講伊hou7人提高真懸也伊的 學生真濟人「轉去也無beh kap伊做 夥行」，這個是伊的生涯中1個悲傷的 場面，koh 1位講：「逐人轉去家己的 厝，也耶穌去橄欖山。」 伊無厝thang轉去， 伊本chiaN5是富有、為著你kap我變散hiong，伊 是創造萬物也piaN3空家己成作 地面1個上散hiong的人，親像這 款的機會伊講chiah e5話『狐狸有空、飛 鳥有siu7,獨獨人子無khoa3頭殼的所 在。』伊的搖籃是借e5,只有1擺伊bat騎的 精牲是ka7人借e5。 伊的墓也是ka7人 借e5,伊無1寸地thang講是伊e5。 伊去 橄欖山的時土腳是伊的眠床，草仔是伊的 枕頭，我會thang看著伊的頭毛hou7暗 時的露水tang3 tam5。 
我bat常常teh想，我若hit e5日子有ti7 hia我愛有厝ti7耶路撒冷，也hit暝愛請 伊來toa3阮兜，總--是我也想kiam2-chhai2我 的厝也親像ti7耶路撒冷的別人關 起來。 
Ti7美國無所在 
經過倚1900年，上帝的子得著榮光 ti7這1900年久，也kiam2-chhai2 ti7世間有teh傳 道理的所在無1位比ti7美國chia較老實 teh傳，kiam2-chhai2 ti7世間無別位chiah提高 基督的人格，也基督照實hou7人看kap 講道無別位，親像ti7這國，也咱今 仔日看甚mih？ 我愛問：你想人的性 質有淡薄改變抑無？ 今仔日kiam2 m7是也是 相像？ 無所在thang容允上帝的子！有 真濟所在teh he7逐項物，總--是無所 在thang容允耶穌基督1個人。 
我m7是teh講宗教，差不多每1個 人to有1種的宗教，也為beh講教 會、傳教者、長老kap執事、主教kap 法王；總--是今仔日若講到基督本身 真少人愛上帝的子，真少人beh piaN3所在容允伊，m7 thang想講我所講 是siuN謗，我想我是teh講真正的事， 我信講這個呼喊是今仔日tui3地面發 生講：「無所在thang容允上帝的子」， 我信今仔日ti7這個聚會的真濟人心 內親像伯利恆的客館：無所在 thang容允耶穌基督。 
我好膽講：設使若會thang普遍用投 票來請基督倒轉來hit e5咱ka趕出 去的地面，ti7這個共和國無1省beh 投票請伊倒轉來，m7-na7 an2-ni ti7這國內 2700縣的中間，我信無一縣beh投 票hou7上帝的子倒轉來，我也無信講 有1個街市抑是1區，抑是庄頭beh真 正投票hou7伊倒轉來，kiam2-chhai2你beh giau5疑 這個話─你無beh信an2-ni，我ka7你講我信 an2-ni是確實，m7是講in beh投票著有教 會kap教會的展覽會等等，不過我是 teh講關係基督這個人。Ti7這世間不 止有各樣。 
人的家族攏分開各宗教、黨 派kap社會，總--是我m7信你beh chhoe7出 1個社會會投票hou7基督倒轉來hou7伊本 身管理，也愛「上帝的旨意得成ti7地--nih8 親像ti7天--nih8一樣」。祈禱講：「你的國 臨到，你的旨意得成ti7地--nih8親像ti7 天--nih8。」an2-ni是1 chan5事，總--是比別物koh 較希望也就咱所會hou7上帝的國進 步kap hou7 hit e5狀態實現，是另外koh 1 chan5事。 你kiam2 m7是ka7我講ti7眾社 會的中間你所知有1個社會beh投票 hou7伊倒轉來？ 你kiam2想講共同救濟 kap友愛做福德的秘密結社beh歡迎伊 來做in的社員？ 我信ti7 1國來每1個 社beh反對伊。 To2 1個政治黨beh投票 hou7伊加入？ 你kiam2想講上流社會的人 愛伊？ 我想伊beh扑破chiah e5進步的Iu2-ka3 （博牌e5)黨，你kiam2無an2-ni想？ 我想伊beh 扑破ti7政治黨內所有貪污的事，你 kiam2無an2-ni想？ 你想這世間kiam2猶teh愛 基督？ Ti7禮拜日講宗教kap講敬 虔是1 chan5事，總是照法度ti7拜1 到拜4 teh生活是另外別e5事。 咱有真 濟禮拜日的宗教，總是無loa7濟，設使你 的宗教若無chhoa7你si3-chiaN3經過1禮拜 7日久，我be7 thang o-lo2你的敬虔，也設使你 若五旬節的時有宗教心也過去1年 的中間teh拜巴力，我be7 thang估計你的五 旬節的奉獻，有1款人禮拜早起 服事耶和華，其餘的時間服事巴力，你m7 thang an2-ni做。 
攏總食酒的人，抑是酒店的人 beh投反對伊的票，無1個人ti7伊的生理 無老實愛伊倒轉來─伊無愛伊倒轉來看伊的 帳簿看伊an2-choaN2經營，無1個無清 氣的行踏的人愛伊。 
事實ti7 chia無所在thang容允上帝的 子，伊創造世界，總--是世界無所在 thang容允伊。 伊創造咱的心也有創 造所在容允伊本身，咱將別物入來 佔伊的位。 
你的生涯中bat感覺著無1個人 愛你？ 我bat 1擺，倚48點鐘久有這個 經驗，也我一世人攏boe7 be7記得hit 2 暝2日。 Oa3! hit e5悲慘！hit e5無聊！我be7 禁得感覺講咱的主hou7人叫做詐 欺瞞騙e5、hou7歹神附身e5、受la5-sam5的 主所趕e5,hit時穩當ti7這感覺真無 聊，伊的感覺m7知loa7深刻，何況伊koh 是無罪的人！ 你知伊所得的報賞是甚 mih：客西馬尼園、各各他、kap墓，伊完 了3年的傳道，了e5時雖然伊有ka7逐人 見若愛伊祝福的人祝福，伊的學生只 有真少人，耶路撒冷無所在thang容 允伊。 眾人講設使咱會thang hou7這世 間化作真理kap義，咱beh跪落來敬拜 真理，你kiam2 m7是an2-ni信！ 真理化身ti7基督， 也世間害死伊，這個teh顯明人的心。 
Ti7伯大尼的兜 
當烏暗聚集圍ti7伊的路，也你會thang聽 著不平的風颱beh ka吹伊去各各 他，hit時有1粒星發出光ti7橄欖 山的東爿phiaN5，照我估計hit粒星 真光，我會thang想像有1 e7晡伊企ti7 殿的外院─因為伊未得thang受准入內院─ in穩當m7准伊ti7祭司所會tang3到的所在， 雖然這個是伊家己的殿，也有1個婦人人 入來beh敬拜，婦人人看著群眾 問看hit e5講話的人是甚mih人，也 人ka講是加利利的先知。婦人人講：「我 有聽著hit e5先知真濟代誌，總--是m7 bat聽著講伊的好話，我聽講伊是欺 騙人e5、kap詐欺的人，我想我beh去 聽伊本身。」 
我會thang看著hit e5婦人人，伊盡所會 倚近講演的人，也企ti7 hia teh聽。 Hit e7 晡基督kiam2-chhai2講an2-ni：「Lin2見若勞苦 擔重擔的人，來，我beh hou7 lin2得著安歇。 背我的軛，也學我，因為我溫柔謙遜， lin2 beh得著靈魂的安歇，因為我的軛是 快，也我的擔是輕。」 
Hit e5婦人人講：「Oh！ He是我teh意愛e5,我 teh chhoe7安歇，也chhoe7 be7著e5,我tui3律法 去chhoe7,我有tui3先知chhoe7,我有來殿--nih8 敬拜、來chia chhoe7,總--是我的心猶真悲 傷kap無聊。 老母無ti7-teh，老父過身，也 我愛得著安慰。 Hit e5人講起beh hou7人 得著安慰；我cheng7到chim2仔猶m7 bat聽 著這款話，伊所講m7是親像拉比 所講e5,伊無親像撒都該抑是法利賽 人teh教示的款，我m7 bat聽著chiah好 聽的話」。 
Kiam2-chhia2伊的偏見kap m7信快四散無 去，也講：「我有良心愛beh請伊出來 阮兜」，也想講：「設使我若an2-ni做，我 的小妹馬利亞beh真受氣，拉撒路m7信伊， 我若請伊、伊也beh受氣。 也hit時我beh失 落真濟舊朋友，in beh kap我絕交，我 m7知ti7耶路撒冷的朋友中有信伊的人； in攏講伊是欺騙的人，m7 thang請伊 來阮兜，我beh失落真濟好的親友， 我m7敢請伊。」 
扑算ti7伊心內有1個大的鬥爭，經 過15抑是20分鐘，總--是到伊教示了e5時， 眾人teh四散，伊講：「我beh來ka7伊問」。 
伊去，也ka7伊請出去伯大尼。 今請 聽，基督ti7這1900年的中間m7 bat辭去 人的招待，我無要緊in到ti7 loa7烏暗； kiam2-chhai2是1個最歹的醉漢in兜，kiam2- chhai2親像半暝hiah暗，總--是你著 請伊去lin2兜，也看mai7,伊beh liam5-piN答 應你的招待。 馬大請伊出去伯大尼 e5時，伊接受這個招待。 
我會thang想像頭1暝馬大轉去 厝--nih8,也ka7伊的小弟kap小妹講伊所做的 事，有tu2著真濟的反對，頭1擺伊入 去in兜e5時我看馬利亞用giau5疑的心 情ka看伊，kiam2-chhai2拉撒路無kap伊講 話，總--是伊猶未較贏來入in的心以前 伊ti7 hia無loa7久，也這3個人攏變伊的學 生，有暗雲罩ti7伯大尼e5 in兜，馬大、馬利 亞kap拉撒路in無看見，總--是上帝的 子有看見。 伊知影所beh發生的事，伊 知kiam2-chhai2比ti7這時以上in beh不止需 要伊，hit e5時間直teh來。 
Tui3 hit tiap8起基督若ti7耶路撒冷做工 sian7 kap疲勞e5時，伊就離開聖殿，tui3東 門出去，liau5過汲淪溪、經過客西 馬尼園（ti7 hia伊受苦）peh上橄欖山也過 伯法其，落東爿phiaN5 e5崎去伯大尼的 街仔，馬大不時攏有1間房間便 便hou7伊歇。 In愛伊來，伊接受in熱烈的 歡迎，伊不時來到ti7需要伊的人in兜。 
親愛的朋友，我愛問lin2 1項：馬大 接待基督去in兜，伊備辦所在ti7伊的心 內容允伊，hit日伊所做的工kiam2 m7是伊一 生所做工的中間是第一好的日？ 你ti7 地上所做的工kiam2有1項較好設 法所在容允上帝的子toa3? 伊去天 頂為著每一個信伊的人備辦所在。 約 翰有看著永遠的城，伊有記載hit e5基 督去ka7咱備辦的兜。 「Lin2的心莫得擘 腹；lin2著信上帝也著信我。 Ti7我的父 的家有濟濟厝宅，若無我已經ka7 lin2講 了lah，我去為著lin2備辦所在，我若去 也為lin2備辦所在，我beh koh來，接納lin2 歸ti7我本身，我ti7 hia，lin2也beh ti7 hia」。 咱 m7 thang貪戀世間煞boe7記得伊去為咱備 辦所在ti7猶1個較好榮光的世界，m7- thang hou7世間入來也塞leh煞hou7祝福的 主出去。 
做老母的人，lin2會記得看著lin2的細 子死去e5時？ Lin2 kiam2 boe7 tui3 hit e5事實講 上帝beh照顧你的細子─kap講伊有去 ti7天使kap天使頭的中間為著你的囝 仔備辦所在，嶄然受安慰？ 你kiam2 beh hou7 世間chap8-cho5 ti7你的心內到hou7伊出去？ 你 ti7 chia kiam2 boe7 thang設法所在容允伊？ 無 幾年前我有讀著1個好的老母，1個 厝邊的人1早起來chhoe7伊，伊真悲傷 teh哮，厝邊問伊講：「有甚mih艱苦？」伊 應講：「你知我只有1個查某囝仔也伊 今仔日是14歲，從tui3伊出世到chim2仔我 將我的時間攏hou7伊，我離開社會。 逐 暝照顧伊，m7 bat 1暝無kap伊ti7 hia，經過 著磨做工14年久。 這個囝仔是憨呆─ 這個囝仔be7分別你kap我，設使伊若會認 得我（bat我）我所做的著磨ma7 chiah有補， 想到囝仔今仔日be7認得你kap我，真艱 苦。」 
咱中間loa7濟人tui3榮光的主承 受1個過1個祝福，也咱攏m7-bat舉 頭看伊ka講：「主耶穌，真多謝；我beh 備辦所在hou7你ti7我的心內。 你疼我，也 我疼你，我beh服事你」。 
著會曉備辦所在hou7上帝的子，伊來 teh扑你的心門。 伊teh扑門的中間著 開你的心門也講：「Oe5,ou2,上帝的子歡 迎你入來我的心內。」 
我會記得bat 1擺ti7印第安那teh講芝 加哥，有1個紳士ti7火車tu2著我，chhoa7 我去in兜。 伊講in婦人人無閒teh備辦 聚會，ti7 hia beh有真濟的主日學教員來， 伊著去接待in，所以伊較失禮，也伊有kap 人約，所以也be7 thang來接待我，我問伊 看伊有囝仔thang出來kap我thit-tho5無。 
伊講：「我有1個總--是伊無ti7 chia，」liam5-piN koh講：「武智先生，我只有1個囝仔ti7天 堂，我歡喜講伊ti7天堂。」 
「是an2-choaN2？ 伊ti7-teh e5時有甚mih無tu2好？」伊 講：「m7是lah！」就行過去房間，提 1塊真舊款的銀版相片，掀開也 tu hou7我。 He就是伊的細漢查某子的像， 頭毛khiu5來ti7伊的am7-kun2後壁，伊是真sui2 的囝仔。 
我問：「上帝chhoa7伊去的時伊幾歲？」 「伊是7歲」。 「也你歡喜講你的獨生查某子無ti7 teh？」 「是，老實講，我歡喜lah！先生！」 「請你ka7我講是an2-choaN2好無？」 「這個囝仔活teh e5時我服事伊，伊是ti7我 心內的偶像。 Ti7我的計劃攏無所在thang 容允上帝，逐項代誌攏集中ti7這 個囝仔。 逐暗我若較早下班，我就 chhoa7伊出去坐車。 禮拜日常常chhoa7 伊出去坐車kap散步，我將禮拜日 所有的時間攏hou7這個囝仔，阮攏m7 bat 去教會，我攏m7 bat chhap教會。」 
「有1日我下班轉來厝--nih8,看著 囝仔破病。 伊m7-bat破病，我想伊liam5-piN會 好去，無扑算煞liam5-piN死去，我不平 上帝無公道。 別人有真濟子兒，上 帝攏放in去；伊入來阮兜chhoa7我的獨 生子去，我咒罵、也真痛苦。 第3日 我埋葬這個囝仔，到hit日我攏無 食甚mih；我攏無流目滓─我的悲傷 過頭大，我倒轉來厝--nih8我he7囝仔的所 在暗暝摸親像墳墓，我ti7房 間行過來行過去、teh咒罵。 忽然我 想我有聽著伊的腳步聲teh行來我chia， koh想m7是lah！ 攏ti7墓--nih8恬恬─我be7- thang koh再聽著伊。 Koh過我想我聽 著伊的聲，我koh想：m7是lah！ 死了就靜 靜lah！ 我決斷be7 thang koh聽著hit e5 聲，我的痛苦真大到去siang3 ti7眠 床煞開始哭出來，我倒ti7 hia teh哮 煞睏去， 我扑算he是teh眠夢，總--是 是常常親像異象e5款，我眠 夢我teh過無發草的曠野，也忽然 來到1條溪仔，看著真暗koh冷 所以我越倒轉，總--是我看著ti7溪仔的 hit爿有我所猶m7-bat看著、真美麗的 土地。 Hia比這世間不止較好，也我ti7 眠夢中企hia看hit e5土地，我眠 夢講死kap破病kap悲傷m7 bat入去 hia，即時我歡喜kap快樂看著人 ti7 hia，也in攏真好koh幸福的款，我 企ti7 hia teh看in，愛我也ti7 hia，愛講入 去hit e5土地ti7 hia是死失boe7到的所在，看 著我所疼的囝仔，hit時我的歡喜快 樂be7曉講，查某子看著我e5 時，伊離 開in e5同伴來到溪邊，iat8伊的手，也 講：『爸爸過溪來lah！ Chia真sui2,tui3這位 來，爸爸！』Ti7我眠夢中我落去到溪 邊也想beh過溪，到hia我看著hia siuN 深、我be7 thang liau5過，我be7泅，我就 chhoe7看有橋抑是渡船，總--是chhoe7無，也 hit e5細細的聲聽著比ti3地面上e5時 較好聽，也伊繼續講：『爸爸，tu2 tui3這條 路來，chia是真sui2。』 
忽然我聽著1個聲，親像tui3 天來的聲：『我就是路、是真理、也是活命， 無人就近父，只有tui3我』。 這個聲扑 醒我，我想講這個是上帝teh叫我， hit時我跪落ti7我的眠床，將我交 hou7耶穌基督，今我的婦人人有悔改lah！ 我是主日學校長，8個囝仔ti7主日學也有 反悔，也我無koh看著我的囝仔he7 ti7 墓--nih8,總--是看見伊ti7榮光的世界teh  iat8我去hit e5較好的世界。 逐暝我若倒 teh e5時na2親像我的子teh叫我。 逐 早起我若起來koh na2親像我的囝仔 teh講：『來lah！ 爸爸tui3這條路。』我向望 kap伊永遠toa3,我kiam2 m7是tui3真濟人有e5  in老父抑是老母代先去，in若設使會講 話，in kiam2無beh講：『來lah，tui3這條路，tui3 這條路來，我的查某子ah？』 我kiam2 m7 是tui3有in所疼的人喪去的父母teh講 in所疼的人ti7 hia teh備辦所在hou7 lin2。」 感謝上帝，1900年前上帝的子過溪 去也今仔日伊teh叫你。 Ou，列位！ Lin2 kiam2無beh 設法所在hou7伊toa3? 

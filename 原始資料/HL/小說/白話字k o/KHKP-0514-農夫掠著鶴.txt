農夫掠著鶴
早時希臘國有一個故事，論鶴濫交歹名聲e5 飛鳥。
有一個作田人看白鴒鷥、暗光鳥，hit號e5 鳥不時來食伊e5 五穀就張網來掠。Bat一日ti7所掠著e5 中間有一隻白鶴。其餘e5 鳥無啼無哭算所tu2著--e5是平常 e5 事。M7-ku2 hit隻鶴哀怨chhiN慘，tui3 田主求命。
鶴排列伊e5 情理，講伊m7是白鴒鷥，也 m7是暗光鳥，獨獨是thang可憐 e5 鶴na7-tiaN7。伊講起伊e5 有孝，講伊盡子 e5本份款待父母；in老e5 時伊飼in；設使in beh 別te3去，伊就hou7 in 坐伊e5 ka-chiah頂飛去所愛到e5 所在。作田人應伊講︰「你所講kiam2-chhai2 攏是有影；m7 -ku2 我掠著你是ti7 歹鳥e5 中間，teh kap in 相kap偷食我e5 五穀，就的確著kap in 同受刑罰。」
(台灣教會報第514卷，1928年1月) 
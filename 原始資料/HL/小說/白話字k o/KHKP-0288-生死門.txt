生死門
Bat有3個少年人每日放蕩去lam2-sam2做。in有聽見一人名做「死失」；伊專專是teh迷惑害死chiah e5好心e5子弟，其餘老人以及較好路用e5人適，伊不管伊。In 3個出外刁工beh去chhoe7這個死失。行無賴遠tu2著一個老人就ka7伊問講，看「死失」tiam3 ti7倒落，你知mah？老人ka7伊比手舉路邊一欉樹講：若去hit tah chhoe7穩當會tu2著。Hit 3個聽了隨時走近倚老人所報hit欉樹腳；卻無看甚mih thang驚e5對敵，kan-ta看見樹腳有一大堆e5金鈸仔。In看了真歡喜，大家議論著平分；總是hit-tiap8當頭白日 驚了別人看見beh續爭奪，就參詳限到日暗才來照分。
總是人m7敢離開，著tiam3 hia顧。顧到腹肚枵，派in中間一人去街市買點心，留兩個teh看守。去了後這兩個chiah參詳聽候 伊買來，咱著起手ka7伊扑死，thang kiam2一份你我tui3 分。在這個去買物e5人家己沿路想beh害死這兩個，ai3將hiah e5金鈸仔家己獨得。伊就偷買毒藥包參ti7點心--nih8。到倒轉來hit兩個看守--e5 才相幫手ka7伊扑死，歡喜兩人tui3分較濟，放心做in食點心。無偌久毒藥發作著續死。在hit 3個看見chiah e5金鈸仔，hit同時平平teh想in有大福氣，事不知是大災禍，就是in講beh去chhoe7死失，雖然無明看見hit個死失e5人，究真果然tu2著死失。
「我今舉天地來做干證，我用活命、死失、福氣、咒咀，下ti7 lin2面前；所以lin2著揀活命，hou7 linkap2子孫得著活」。（申命記30:19）
(台南教會報第288卷，1909年3月) 

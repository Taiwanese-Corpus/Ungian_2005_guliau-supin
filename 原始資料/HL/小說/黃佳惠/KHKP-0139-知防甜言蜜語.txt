知防甜言蜜語
有一隻烏鴉得肉ti7樹頂teh-beh 食，有一隻山狗看見，就走來樹腳phou-thaN2--伊，講：「Cheng7我一生m7-bat看見鳥e5毛親像烏鴉兄你chiah 白chiah sui2,你e5身軀亦不止整齊、標緻。今chiah-e5 m7 免koh講：「總--是你e5聲敢嶄然好聽，你e5聲若親像你e5身軀hiah sui2,我扑算無半隻鳥敢佮你比。」Hit個烏鴉聽見伊e5甜言蜜語，腹肚內攏phu7-phu7滾，腳手ngiauh8-ngiauh8動，歡喜到擋be7 tiau5 。
若是teh想，這隻山狗敢會li5-li5-a2僥疑我e5聲無到極好？想著哮hou7伊聽，免得伊teh疑。抵仔開嘴teh哮，hit塊肉就ka-lauh8 。Hit隻山狗咬hit塊肉做伊搖搖擺擺，直直kho5直直去，chiaN3沿路笑這個烏鴉耳孔輕，會褒唆 --tit。（看養心諭言第7面）  
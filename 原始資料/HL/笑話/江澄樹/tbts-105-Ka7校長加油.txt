【笑話】         Ka7校長加油           江澄樹

    有一個校長載一個老師去清水海口e5一間學校開會，開soah beh轉去e5時，發現車無油--a。一choa7路長lo3-lo3，ai3先加油chiah有法度轉--去，就車駛--leh去chhoe7加油站。來到一間加油站頭前，窗a2門ka2--落-來，準備beh入去加油。這時校長e5帽a2 soah hou7風吹對窗a2外出--去（因為這個校長禿頭，普通時就慣勢戴帽a2）。校長就ka7車停ti7路邊，叫hit個老師替伊加油，伊beh去khioh帽a2。校長ka7車門拍開，去jiok伊hit頂帽a2。因為是海口，風真透，一頂帽a2 ti7路邊直直lian3，校長ti7後壁khok8-khok8-jiok。真無簡單chiah去hou7 jiok--著，m7-ku2 ma7走kah喘phiN7-pheN7。校長帽a2 khioh--leh oat8頭轉--來，看著這個老師雙手na2拍phok-a2嘴na2 hoah：「校長加油！校長加油！」這時校長氣一下，面烏一旁講：「我叫你替我駛車去加油站內底加油，ah你khia7 ti7 chia看我khioh帽a2，替我hoah “加油”！ “加油”！」

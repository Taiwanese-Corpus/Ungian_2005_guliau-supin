PoaN3 kong2-chhio3
糊塗教授1
Homosapiens ACT
有1 個真出名e5 教授，i 出名2 項：學術成就kap 糊塗！
有1 pai2 i 坐火車beh 出張，火車行無joa7  久，車掌來查票，到這個教授chia e5 時，教授趕緊chhun 手去lak 袋a2 jim5 票，jim5 kui pou，long2 jim5 無車票，教授soah 開始緊張拚凊汗，頭額e5 凊汗大粒細粒ko7-ko7-lin3。
車掌本底就bat--i，ma7 知影i 真糊塗，所以就ka7 i 安慰講：「教授，免緊張，khoaN-khoaN-a2 chhoe7,等你chhoe7--著，別日a2 chiah 寄hou7--我。」
教授ka7 hit 個車掌講：「問題m7 是ti7 hia，問題是我若無chhoe7 著車票，我就m7 知beh ti7 toh 1 站落車！」

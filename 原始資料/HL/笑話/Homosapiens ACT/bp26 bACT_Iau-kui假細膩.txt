PoaN3 kong2-chhio3
Iau-kui2假細膩

Homosapiens ACT
Andrew Carnegie（1835-1919）是米國e5 鋼鐵大王kap 慈善家，i 認為好giah8 人e5 責任是替社會大眾造福。
I 細漢e5 時就真khiau2,有1 遍i kap i e5 a 母去1 間果子店，看著1 籠櫻桃真紅，真飽tiN7，chiok 好食e5 款。I khia7 ti7 hit 籠櫻桃hia 目chiu 金金看，看到kiong7-beh 流嘴瀾。果子店e5 頭家看--著，就ka7 i 講：「Gin2-a2 兄，你若kah-i3,捧1 捧去食，免細膩。」
M7-koh Carnegie kan-taN tiam7-tiam7 khia7 ti7 hia long2 無動作。過1 下a2,頭家ka7 i 問：「Kiam2 講你無想beh 食？」
Carnegie 應講：「無--nouh，我chiok 想beh 食！」
「若an2-ne 你iau2 teh 客氣sim2-mih？」
Carnegie 猶原無出手去theh8,續尾，頭家ka-ki7 出手捧1 大捧hou7--i，Carnegie ka7 說謝了就kap in a 母做tin7 tng2--去。
到厝了後，in a 母問i 是an2-choaN2 na2 會iau-kui2 假細膩？Carnegie ka7 in a 母an2-ne 回答：「我無iau-kui2 假細膩，我知影頭家e5 手盤比我e5 khah 大真che7,i e5 1 捧上少ma7 有我e5 3 捧hiah che7!」


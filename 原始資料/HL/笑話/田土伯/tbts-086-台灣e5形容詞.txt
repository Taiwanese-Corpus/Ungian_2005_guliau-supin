【笑詼篇】					台灣e5形容詞		田土伯

	教台語e5老師ka7學生講，台語攏總有七音，所以聽起來真好聽，是全世界上蓋好聽e5語言。續落koh講，台語e5形容詞比較級攏總有八級，英語kan-na有三級na7-tiaN7，是真有科學性e5。譬如，烏色，照順序由淺到深會使分做：1）烏，2）烏烏，3）烏烏烏，4）烏鱗鱗，5）烏ka5-ka5，6）烏so5-so5，7）烏sim3-sim3，8）烏ma3-ma3。學生聽了著問老師講，是按怎烏ma3-ma3是上蓋烏e5？老師想一時a2才回答講：「因為烏ma3-ma3是烏so5-so5 e5阿媽。」學生koh問，是按怎紅pa-pa比紅ki3-ki3 koh khah紅？老師想一時a2才回答講：「紅pa-pa是紅ki3-ki3 e5阿爸。」

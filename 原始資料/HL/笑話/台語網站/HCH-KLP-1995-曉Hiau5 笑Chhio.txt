曉/Hiau5....笑/Chhio    
台語是一e5有聲調e5 語言（tone language)，聲調若hut m7著，意思著對地球差到月娘去。
早前ti7台南某一間中學，有一e5牧師娘teh ka7高中女學生上課，牧師娘真認真嚴肅ti7台仔頂講到嘴角全波，koh嘴瀾水ma7噴到台仔腳去，伊看學生無甚物反應，想beh問看in「會曉--無」？m7-ku2伊e5聲調掠了無啥準，soah問講：「我ti7台頂有嘴講kah無noa7,嘴箍hoan2-nge7(反硬），嘴舌hoan2乾，lin2到底是「會hiau5 be7 hiau5 （嬈）」？
台腳十七八歲e5查某學生聽tioh8足ngai7-gioh8,long2頭chhih-chhih,無半人出聲；牧師娘問話無人應，soah轉受氣，就khah大聲講：「Tioh8 ai3講，m7-thang kek恬恬，講，「會hiau5 抑be7 hiau5 」？
查某囡仔學生到chia來實在擋be7-tiau5,soah雄雄大聲笑--出來，牧師娘m7知in teh 笑甚物？soah koh khah受氣，就koh khah大聲嚷講：be7 使ti7教室內「chhio」！beh chhio去外面樹仔腳hia chhio!
(摘自楊允言台語網站....台語笑詼代)

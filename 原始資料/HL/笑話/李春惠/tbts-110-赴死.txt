赴死

	有一個Baghdad e5生理人，叫伊e5奴僕去市場買雜貨。
         過一目nih a2伊to7倒轉--來，面青sun2 sun2 koh phih8-phih8-chhoah ka7主人講：「主人，tu2- chiah ti7市場真che7人e5所在，有一個查某人ka7我tong7。我oat8頭看，to7是死神teh ka7我tong7，koh比手勢ka7我威脅 。Chit-ma2請主人你ka7你e5馬借--我，我beh趕緊離開這個城市，避免死亡e5命運。我beh去Samarra，ti7 hia死神to7 chhoe7 be7著我。」
	這個生理人ka7馬借hou7伊，伊peh chiuN7馬，sut--一-下to7 拚盡pong7 走足緊足遠--去。了後，這個生理人去市場，ti7 hia看著我khia7 ti7眾人e5中間，to7 oa2來問：「你今a2日早起為啥物比手勢威脅我e5奴僕？」我講：「無張持去phong7--著-e5-lah 。Ti7 Baghdad 會遇著伊，實在 hou7我驚一tio5，真意外，因為今a2日eng暗我kap伊ti7 Samarra有約會。」

[這篇A-la-buh(阿拉伯)e5故事原名叫做Death Speaks，真te2但是真有力。可惜作者kap年代攏無確定。李春惠ui3英文翻譯做漢羅。]


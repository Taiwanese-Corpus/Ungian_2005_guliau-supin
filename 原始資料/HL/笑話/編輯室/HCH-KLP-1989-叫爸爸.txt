叫爸爸
		華語：網路, 台譯改寫： Lim5 Chun3-iok8

珍娟是一個真bat代誌e5 cha-bou2 囡仔，厝toa3屏東。有一個禮拜六下晡，珍娟補習轉來， 坐ti7客廳寫功課。這時突然門鈴響起來， bat代誌e5珍娟趕緊走去開門，她看tioh8一個英俊高大e5男士khia7 ti7 hia。
心裡當teh giau5疑伊是啥人e5時陣，媽媽ui3廚房行出來看tioh8 hit-e5人就露出歡喜e5笑容，這時媽媽突然回頭對珍娟講：「叫爸爸！」
珍娟心想：「真奇怪，這個男人e5是siang2?為啥物我ai3叫伊爸，敢講媽....？」
媽媽看珍娟一點仔動靜都無，就koh一pai2對她講：「叫爸爸！」
珍娟猶是無beh振動，目睭大蕊一直凝(geng5)媽媽kap hit-e5男人，決定beh用沉默代表自己最後e5人性尊嚴。
媽媽大聲koh語氣帶威脅講：「緊ka7我叫爸爸！」
珍娟kap媽媽互相堅持，媽媽急kah火gia5起來，伸出正手大力phah珍娟一個巴掌，並且大聲hoah:「叫爸爸！」
珍娟一時戇愕(giah8)，無想tioh8媽媽竟然會為tioh8一個生份e5男人來phah她。珍娟心肝艱苦kah soah哭出來，對tioh8生份人講：「爸爸......」
媽媽這時講：「你白癡ah~~~~~~~~你按呢叫爸爸，伊敢聽會tioh8?人beh來修理水塔，你趕緊去房間叫爸爸chhoa7伊去樓頂。」



大誤解                   /國基原作, 許隼夫改寫

(一) 有一對爸仔囝tui3草地去市內thit-tho5,天氣真熱koh坐無冷氣e5普通車。到市內，行出火車站，就去chhoe7冰水攤，想beh買一個涼e5來止嘴ta。In chhoe7-tioh8,就選兩罐柳橙汁。 In看tioh8罐仔e5標頭有用華語寫講：「要喝以前請搖一搖」。 Chit對爸仔囝就開始搖身軀，也開始飲柳橙汁。
飲了後，老爸對囝講：「Ah, 真爽，心涼脾肚開！」 伊e5囝應講：「爸爸，m7-koh市內人ma7真gau5 chhong3-ti7人，beh飲一罐果汁也tioh8叫人搖kha-chhng花。」


(二) 有一個人，一世人long2 m7-bat 破病，也m7-bat看過醫生。 有一日伊teh kap 一個做醫生e5酒伴作伙lim燒酒e5時陣，伊ka7醫生酒伴講伊e5身軀無啥爽快。 醫生叫伊去伊e5診所hou7 伊檢查看mai7 leh。 
Ti7診所，醫生ka7伊看了，提一個杯仔叫伊去便所放一寡尿thang做檢驗。伊行到一半，越頭問醫生：「Ai3 joa7大杯ah?」 醫生ka7 應講：「隨意就好lah!」 伊na2行na2唸講：「好佳哉，伊無叫我乾杯！」 
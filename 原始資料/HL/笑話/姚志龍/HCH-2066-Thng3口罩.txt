Thng3口罩 （Thng3 Khou3 Chau2)
姚志龍 Iau5 Chi3-liong5
   Ti7無sio-siag5 e5時代，受無sio-siang5 e5教育，有時ma7會tu2 tioh8「雞kap鴨a2 teh對話e5情形」，若mai3受氣，笑話是真che7。
   阿公..a騎一台Ou-tou2-bai2到銀行beh領錢e5時，一個人koh大pan7大pan7頭khak戴安全帽a2,嘴a2 lam一個gu5-chhui3-lam行到櫃台e5時，銀行e5行員真緊張，趕緊對阿公a2講：「褪口chau2一下！」 阿公a2忽然也無想清楚，心teh想：Beh領chit8-e5-a2錢 tang-si5 koh有新e5規矩，時機bai2-bai2 ah奇奇怪怪e5規定koh be7 chio2 ouh！
來到人e5地頭ma7 ke-kiam2是愛聽人e5話，若無 m7-hou7 咱領錢是真麻煩e5 tai7-chi3,就趕緊thau2褲帶ka7外褲thng3落來！ 聽行員e5話ti7 hia走來走去，銀行內e5 cha-bou2-gin2-a2驚kah hiuh-hiuh叫！
   看tioh8 e5人long2感覺真奇怪？Kiam2是koh有siau2--e5來teh變把戲？有人趕緊`走過去問伊，阿公..a你褪褲ti7 hia走是beh chhong3啥貨？無..ah!我是beh來領錢，hit-e5小姑娘a2叫我 「thng3褲走一下」，我ma7感覺chiaN5奇怪，是tang-si5開始 koh有chit-e5規定？

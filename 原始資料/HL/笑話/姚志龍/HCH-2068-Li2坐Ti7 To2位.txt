Li2坐Ti7 To2位
 姚志龍

  一對草地人頭一pai2出國，真歡喜beh坐飛機，行到飛機e5內面soah chhoe7無位，m7知beh 按怎chiah好？怨嘆家己細漢e5時m7認真讀冊，機票頂面koh long2寫番a2字，na2豆菜芽a2 leh!
  機頂e5服務人員真緊就行過來，用無真lian3-tng2 e5台語：請問阿伯mah5你kam2知影你坐ti7 to2位？請將你e機票hou7我看一下，阿伯ah!你是 “D”、chit張是lin2 bou2 e5機票？An2-ni lin2 bou2 “C” ti7 chia。
  Chit對ang-a2-bou2驚一tio5!
飛機頂e人teh講話kap 咱ti7厝裡teh講e5 na2會long2無sio像？我是豬？阮bou2死ti7 chia?

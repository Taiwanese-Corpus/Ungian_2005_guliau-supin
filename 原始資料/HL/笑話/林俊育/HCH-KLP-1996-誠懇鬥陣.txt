誠懇鬥陣
											
林俊育 Lim5 Chun3-iok8
松年大學e5學員，講tioh8出外遊覽，大家long2歡喜kah睏be7去。
遊覽小姐生做sui2嘴koh甜，對男性學員真有吸引力，所以long2 tioh8搶位坐頭前排，猶有老相好e5 toh8 ai3委曲toe3牽手去坐後面。
Boeh去日本五日遊e5導遊小姐等大家上車了後，就用甜kah na2蜜e5聲音講：「咱初見面，tioh8 ai3誠懇鬥陣。」男性學員大歡喜講：「是ah!是ah!」一位女性氣phut-phut講：「小姐，你khah差不多leh!你七早八早就想boeh kap阮翁「先睏」鬥陣，你kam2有ka7阮看在眼內？！」
一寡獨身e5男性齊聲講：「阮歡喜kap你先睏/誠懇鬥陣，阮bou2無來，無要緊！」

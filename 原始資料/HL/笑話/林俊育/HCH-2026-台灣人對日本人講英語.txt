台灣人對日本人講英語──
	Any/En-ni hotel/ho-teh-luh
							/林俊育 Lim5 Chun3-iok8
    我e5朋友吳豐山青年才俊，29歲就做自立晚報e5社長，受美國政府邀請去美國見習。
七O年代，tui3台灣去美國tioh8 ai3去日本轉機toa3一暝。我e5朋友一落飛機就叫計程車chhoe7旅館，伊be7-hiau2日語，就用日本英語對司機講：“Any ho-teh-luh”。經過兩三間旅館long2無停車，計程錶一直跳，伊e5心肝ju2跳ju2厲害，儉腸neh肚帶來e5美金零用錢，一khou一箍toe3 teh跳掉。
Koh經過一間旅館koh無停車，伊實在tong3 be7-tiau5大聲hoah講：“Ho-teh-luh here”。司機應講：「He是東京Ho-teh-luh,m7是En-ni Ho-teh-luh。」伊hit當時e7-sai2講是beh哭無目屎！

∮Poa3? kang3-chhio3
師傅kap sai-a2
呂子銘
有1-e5 phah 鐵a2 師傅收1-e5 sai-a2,kut-lat8 koh 乖kha2,認真學功夫，ma7 替師傅做真che7 額外e5 khang-khoe3,師傅真歡喜。
3年4個月真緊to7 到，師傅驚sai-a2 出sai 了後，無人替i 做hiah che7 khang-khoe3,to7 ka7 sai-a2 講：「我iau2 有1 步功夫無教--你，你若繼續toe3 我學1年，我to7 教--你。」
目1 nih，1年又koh 過--去，sai-a2 beh 離開，to7 叫師傅ka7 教hit 步功夫。
師傅講：「你出社會了後m7好poah8-kiau2,m7 好走煙花，上重要--e5,是鐵a2 pu5 紅紅e5 時，m7 好用手去摸。」

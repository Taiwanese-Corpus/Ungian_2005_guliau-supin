笑話
Hawaii 話			雙柏

Hawaii e5原住民話確實真特別，koh好聽，真che7字e5發音kap咱e5台語羅馬字真tui3 -tang5，che 是這choa7 阮去hia chhit-tho5所學著e5。

1.	Tui3 「歪koh khi-khi」 (Waikiki) 經過「腳nai2  hiah-nih烏leh！」  （Kanaianaole）hit條大路，to7會到「阿媽穩a2爬」( Hanaumabay)，去看人ti7水底siu5水koh飼魚a2 e5所在。古早阮掠著第一尾魚a2，m7 知beh按怎號名，kan-na喝講：「Ah！魚a2！」（Ahi）；掠著第二尾，阮叫伊作「ma7 魚ah！」（Mahi）；第三尾只好叫講：「Ma7魚a2，ma7魚a2  」(Mahimahi)。所以ti7 Hawaii e5 魚市場，你kan-na會tang3看著這三種在地魚，che攏是咱e5台灣話。
2.	Ti7 Honolulu有一條大路號做「Likelike 」。Tui3外地去e5旅客，攏讀作「lai-ku lai-ku 」，但是若去hou7運掌聽著，伊就順嘴ka7你改正作 「你去你去」（li2-khi3 li2-khi3 ！）。 

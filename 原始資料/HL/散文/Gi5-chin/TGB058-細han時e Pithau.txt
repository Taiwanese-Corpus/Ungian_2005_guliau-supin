細han3時e5 Pi-thau5
Gi5-chin

時間過了真緊, 目chit8 nih to7到siang7尾a2 1工, 有chit8點a2 m7甘. M7-koh看tioh8 Pi-thau5-poe3進步chiah che7, 來chia koh學tioh8 chiah che7, 心內e5感動自然是khah che7過m7甘.

E7記得ti7 goa2細han3 e5時chun7, tak8禮拜long2 e7來Pi-thau5-poe3收驚. Pi-thau5-poe3 ti7 goa2過去e5印像中, 是1 e5 si3-ke3 long2是pun3-so3 kap豬屎雞屎味chiok重e5所在. Chia e5 gin2-a2 m7是kui身軀烏so5-so5, to7是一直流phiN7, 流kah kui e5面烏lu-lu. 總講1句, to7是「thai2-ko」.

7冬過--去-a, Pi-thau5-poe3 ma7 toe3 goa2大han3 e5 kha步tauh8-tauh8-a2 teh進步. 因為有林--先-生kap chiah-e5人e5付出, hou7 Pi-thau5-poe3 si3-ke3 long2有花e5 phang味.

Chit-ma2 e5 Pi-thau5-poe3 si3-ke3 long2有種花e5小公園, kap畫圖e5牆圍a2. Gin2-a2 e5笑聲, 美麗e5花園, 人情e5溫暖, 充滿ti7 Pi-thau5-poe3 e5 tak8 e5所在.

相信Pi-thau5-poe3 e5未來, ma7 e7 kap花kang7款, 充滿美麗e5色彩.

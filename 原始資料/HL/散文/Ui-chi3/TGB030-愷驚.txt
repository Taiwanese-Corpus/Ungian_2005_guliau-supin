會驚, 是li2 tng teh看!
Ui-chi3

Seh8 1大lian3 chiah發現m7 是teh建國; 建國, 是beh重新打造lan2 e5心!

有真che7 mih8-kiaN7 m7-bat, ma7有真che7 mih8-kiaN7了解--a, goa2總算知iaN2 ka-ti7 m7-bat chiok che7, ma7 bat真che7!

會驚會chhoah, 是li2 tng teh面對, tng teh ng3頭前行, ti7 hia, goa2 liah8 tioh8重點: 有好食--e5無beh食, 有好khang--e5無beh bau2, chiah有影厲害. 人e5力量原來hiah大, ka7驚惶e5感覺liah8 tiau5, li2就會tang3控制ka-ti7, liah8 tioh8 li2想beh確定--e5.

有幾na7種力量ti7內心teh相khiu2, soah thang3到上內底, 人e5上內底. Ti7 hia, 平靜ham7不安相oa2, 烏暗ham7光明做夥, 驚惶ham7勇氣tau3-tin7, 希望ham7絕望隔piah. Li2 kam2知? Ti7 hia, li2 be7逃避驚e5感覺, li2知iaN2海總--是會pong7 tioh8陸地.

Beh到--a, ka2-na2 tih beh到--a, beh到上平穩e5 hit-te3地--a.

Goa2 ka2-na2看tioh8歷史, ma7看tioh8革命者, beh開始看hou7斟酌, 看hou7清楚, 雖bong2霧霧, 總算是出現--a.

Lan2 e5歷史--nih有joa7 che7人有這lo7機會? Goa2 be7 hou7走--去, be7 ka7 phah損--去. Peh--起-來, 看世界an3 ka-ti7 e5內心khia7--起-來!

人e5力量是無限大--e5! 起--來! 起--來! 死--去e5心, hoe3-hoa--去e5性命, 起--來!

Chiok kan2!
Ui-chi3

Tu2-chiah我hit個讀chiok che7哲學(pholosophy)冊e5姑丈來, 本chiaN5無想beh ham7 i討論社會議題, 是i問起我chiah kap i講--起-來-e5. Ham7 i意見be7合, 無想beh加講, i soah硬beh kap我戰.

尾--a2, i講我long2受著別人影響, koh ka7我khau洗, 叫我1 tng3食40 khou就好, chhun--e5 long2寄付hou7 siaN2-mih oaN2-ko台語團體; i koh講siaN2-mih in軍公教joa7可憐, in隔壁e5做工a2人long2幾na7間厝, i強調講各人有各人e5命.

CheN3 be7贏--i, 就ka7講我會去實踐, i soah koh khau3-iau:「ChiaN5拚--leh, lan2 chiah試看mai7...…」

嘴--nih講ka-ti7真民主真Open, 無beh反對我e5理想, 其實i講hiah che7, 就是beh ka7我講:「Mai3憨--a……做he ah8無一定會成功, nah tioh8 hiah無chhai2工!」

總算了解siaN2 hoe3號做「hou7人看無」, A-chhoan竟然會tang3擋hiah久, m7是無才tiau7, nah beh, 早就有官thang做--a! Lan2 ai3互相鼓勵, 繼續行--落-去! Kham-pa-te!

姑丈講, 鄭南榕nah會hiah憨, 燒燒--leh ah8無khah-choah, 活--leh無khah好? 像施明德an2-ne會tang3做hiah che7 tai7-chi3...…Kan2, 死都m7知an2-choaN2死--e5! 

Hou7 i bu2 1下khi-mouh-chih有夠bai2! I koh講有閒就加關心厝--nih e5人, 社會政治問題無去參與ma7無要緊. Kan2, 我ti7時無teh關心厝--nih-a?

心肝頭起tu7-lan7, 就ka7 chhiang3:「你讀hiah che7 Pholosophy(哲學), 用he來分析社會問題, ah8, 講kah kui堆, kan-taN chiu2 ti7 ka-ti7厝--nih, an2-ne是會tang3解決siaN2問題!」

I soah起phui3面, 講我Logic無清楚, i上清楚, 講long2 chiok gau5講, ah8, 實踐--leh? Kan2! Kan-taN會曉用si7大e5身份ka7我壓!

思考無夠明, kian3-pai2 long2 hong5牽leh行.

I講我活ti7過去活ti7悲情, i無來la7-kiau2 e5時, 我long2真歡喜, 竟然講用羅馬字是ham7台灣社會脫節. 倒底是i歷史讀無透, iah是我看siuN (sioN) 明?

是an2-choaN2連聽都無ai3聽? Long2 i ka7我安排就好, 倒底是siang2 e5人生? 我會koh khah kou3謙, cheN3 he long2無效, 講joa7 che7 tioh8-ai3做joa7 che7!

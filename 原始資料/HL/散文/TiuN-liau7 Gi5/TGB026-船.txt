船
TiuN-liau7, Gi5

Goa2就親像1隻船, ti7-leh海--nih慢慢a2行.

雖然chit-ma2 e5海chiah-ni7-a2平靜, 心內也是會感覺驚惶; 雖然3不5時會tu2-tioh8這te3美麗e5島, m7-koh siang2知影ti7-leh島e5後piah, kam2會有大風大湧ti7-leh等--goa2?

這隻船ti7-leh海--nih慢慢a2行, m7管是好天iah是phaiN2天long2 tioh8-ai3行.

期待有1工, goa2 e5靈魂會sai2離開這隻沈重e5船, 變做海鳥隨風去, kap雲做朋友, ka7星當兄弟, hiah-ni7-a2輕鬆, hiah-ni7-a2自由, hiah-ni7-a2 sui2.

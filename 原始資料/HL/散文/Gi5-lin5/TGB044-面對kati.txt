面對ka-ti7
Gi5-lin5

Goa2 ui3以早to7 hong5認為是熱phut-phut e5人, 高中同學iah是國中同學long2會問goa2「熱phut-phut」e5問題. In long2認為goa2一定會chiaN5做社會e5 thiau7-a2, 就是講ti7扭曲價值觀內底e5「中堅份子」.

Hoan7-se3 chit-ma2大學3年a2--a, 最近chiok chiap8接tioh8真che7朋友e5電話, in對未來long2茫茫渺渺, ng3望goa2 ka7 in「開示」(goa2 iah8 m7是葉教授--a! ....><...).

其實goa2早to7 be7記得以早到底ham7 in講過siaN2-mih8--a, ah, chit-ma2 goa2會講siaN2-mih8--leh?

一直ng3未來看e5時, 面對未知, 當然會看be7-tioh8 siaN2-mih8, 當然會感覺茫茫渺渺, kui-e5 long2霧sa3-sa3, 除非lan2是千里眼iah是有特異功能!

Beh ng3未來看chin3前, ai3先看ka-ti7, 面對ka-ti7 e5軟弱, 看mai7-a2 ka-ti7有--e5是siaN2-mih8. 若an2-ne, 面對未來e5時, to7 be7 hiah-ni7驚惶--a.

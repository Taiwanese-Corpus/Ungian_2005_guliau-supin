台語新選組
做人ai3有信心
──彰化縣中小學教師母語(Holo話)研習成果

東和國小蕭佩芸老師
做人無可能十全十美，ah m7-koh 你若tng7 著困難e5  tai7 - chi3 ，就m7敢去phah拚奮鬥，隨便來放棄，he就是你無信心。一個無信心e5 人，i若做tai7 - chi3 ，時常long2 會做kah 一半，就投降，an2 -ni kam2 m7是真可惜？假使你ka -ki7 真有信心，你就會來認真。Tu2著艱苦e5 時chun7 ，就be7放棄，無一定到尾a2 soah hou7 你得著成功。若an2 -ni ，siaN2 -mih 是自信？beh an2-choaN2 chiah 會有自信？代先，你做tai7 - chi3 晉前，ai3 先對ka -ki7 講：「我一定beh成功，一定做會完成。」an2 -ni ，你就會充滿自信，有自信，就成功一半--lou   ！第二，ti7 這層tai7 - chi3 進行到一半e5 時，若tng7 著困難，be7-sai2 放棄，這時chun7 ，你kang7 款ai3 對ka -ki7 講：「都做到chia 來--a，放棄kam2 m7是真可惜？」千萬m7-thang 停，我相信，這層tai7 - chi3 最後一定會完成--e5 ！朋友！be7-sai2 輸hou7 ka -ki7 ，成功一定是lan2 e5 ！

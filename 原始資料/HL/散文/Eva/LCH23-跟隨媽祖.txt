跟隨媽祖，行腳三百公里
Eva(中師院研究生) 

萬人三月siau2媽祖，八工七暝三百里。每年攏有十外萬人，toe3媽祖前往新港e5奉天宮，差不多每位信徒本身攏有一篇佮媽祖有關係e5傳奇故事；媽祖彼種民間信仰，佇台灣為啥物會蓬勃發展咧？專門研究大甲媽祖e5靜宜大學中文系講師林茂賢講：宋太祖時期，也to7是一千外年以前，出世佇中國大陸福建省湄洲島e5媽祖，伊e5名叫做林默娘，相傳她十七歲e5時，佇湄洲港看著一隻商船抵著暴風雨沉落去，伊撣一枝草仔去海裡，草變成大柴箍，給船頂面e5人攏救起來。林默娘佇二十八歲e5時得道昇天變成神明，經過信徒口耳相傳，伊遂來變成守護海上討海人e5女神，到了清朝，林默娘被康熙皇帝封為天后、天上聖母，信徒to7暱稱伊為媽祖。林茂賢ui3歷史e5角度來分析，伊講：媽祖信仰佇台灣掀起熱潮，其實to7是一篇活生生e5海洋史。位佇台灣中部台中縣e5大甲鎮瀾宮，香火鼎盛，是國內知名e5媽祖廟，起廟於清朝雍正十年，到今已經有兩百七十外年e5歷史也，雖然m7是台灣歷史上悠久e5媽祖廟，毋過，信徒之濟可是台灣有名e5,每年舊曆三月e5繞境進香活動，被稱為世界三大宗教盛事之一；到鎮瀾宮參拜e5信徒，向媽祖祈求啥物願望咧？媽祖到底靈聖到啥物款e5程度咧？差不多每一位信徒攏會tang3足流利e5回答。信徒的願望足濟種，干那是有燒香to7有保佑，有進香to7會tang3實現願望，信仰e5力量由此可見。八工七暝、三百外公里e5路途，陣頭ham7信徒之濟攏堪稱全國之冠e5大甲媽祖繞境進香活動，印證了俗語「三月siau2媽祖」e5盛況。 
歸年落來蓄積e5性命力，到每年舊曆e5三月，鎮瀾宮內面慈眉善目e5媽祖出巡，遂來雄雄逼開起來。廟前狹狹e5順天路，塞入來各地來e5十幾萬信徒﹔龐大e5進香隊伍佇四方炮仔齊發、鑼鼓喧天中，簇擁著媽祖神轎前往新港e5奉天宮，緩緩展開近三百公里、橫跨四縣市e5旅程。熱情、好客e5大甲人，彼個時陣家家戶戶攏排出流水席，款待長途跋涉而來e5香客。大甲媽祖遶境e5期間，歸個小鎮to7佇漫天煙火佮信徒虔誠朝奉e5熱情下，不斷沸騰、再沸騰。當我猶是靜宜大學e5學生e5時，我不止一次跟隨信徒e5腳步，ui3觀賞陣頭e5表演，媽祖起駕過程等等，toe3媽祖神轎e5腳步佇半暝隨各地蜂擁而來e5信徒，感受著媽祖e5庇護。我想，我是幸運e5,雖然講，我被搶欲看媽祖e5信徒kheh到腳底離地，但是，會tang3見證彼款壯觀e5民俗活動，真的令人感動。百年來不變e5傳統，伊e5可貴之處不只佇數萬綿延不絕e5進香隊伍，也不只佇大甲城籠罩e5全城歡樂e5節慶氣氛。真正令人動容e5是每一個頭戴葵笠a2,曝日頭佮sian3雨水e5信徒，佇八工七暝中用雙腳苦行e5方式，具體實踐對自然佮神祉e5崇敬。


做紙e5方法
人有用濟濟物做紙，ti7中國較常是用chiN2-chiN2 e5竹；ti7西國若beh做較好e5紙就有用布，是人所放sak e5舊衣裳，hit號。今，beh略仔議論將布做紙e5方法。    
做紙有用麻及棉e5破布、絲、綢、呢無合，所以chiah e5物及pin2針、鈕排hit號，著揀出來除去。Koh,從中合用e5破布著分別款式，粗ethang5做粗紙，幼e5 thang做幼紙。
破布分別了就有提ti7割布桌，割hou7伊一塊一塊，橫直各四吋。割布就是than2-khia7插ti7桌面，人將雙手割裂布ti7刀嘴。(看對面尪仔圖頂頭e5)
破布割了就有提去lok ti7大缸，大略親像風鼓一樣，鼓塵埃攏出去。
較常破布是bak著油kap別物污穢，所以續有落鹼kiN水來sah8 hou7 la5-sam5起來。
破布sah8了就有提入洗thoa7車hou7清氣e5水chhiang5入來詳細洗thoa7。(看對面e5 尪仔圖中央倒手旁e5 )
對hit nih著提落拆li3布e5磨車。Ti7內面有濟濟齒大略親像剪刀一樣，in有拆li3破布到碎碎幼幼，chham水是做iuN5糊糊e5物，號做紙漿。(看對面e5尪仔圖中央正手旁e5)
因為破布有雜項e5色緻，tu2仔做紙漿是無甚mih白，所以人有將hit e5紙漿au落ti7漂粉來漂hou7伊白。
做紙漿夠額白，就有用清氣水過tiu5,hou7漂粉對內面攏起來。
創到an2-ni紙漿是攏chiau5備thang做紙，所以人有提過去ti7做紙車(看對面尪仔圖下腳e5 )。Ti7 chia thang包含分別方法e5四cham7。(1)拚紙漿ti7紙漿缸。(2)Hou7紙漿對缸腳流出ti7大片tang5-lo5-se,ti7 hia thoaN薄薄kap hou7水對細孔仔siap8出來。(3)續有進前舖ti7大領chiN-thau5,已經是變做生紙，若是真粗澀亦無甚mih堅定。(4)後來hite5生紙有入ti7幾若對e5車捲e5中央，有e5 geng2伊做平面kap kim-seN,亦有e5是小thang烘伊做乾，就到路尾紙攏明白有soan出來不止長，出在人裁割做路用。
咱e5心原本是敗壞及la5-sam5,親像人所去sak破布一樣。
上帝ai3感化咱e5心神做清氣相，kap好路用e5款式。
人受變化就是著hou7道理擊破心肝來反悔，續hou7耶穌e5血洗除罪，kap聖神詳細約束私慾到真正改舊換新，親像紙tu2仔做成e5體式。願咱大家歡喜對上帝受改變，才hou7伊大歡喜咱e5樣。心所願。                                
(台南府城教會報102卷，1893年9月)
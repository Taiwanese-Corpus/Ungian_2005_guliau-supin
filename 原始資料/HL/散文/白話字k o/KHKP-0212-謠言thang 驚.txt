
謠言thang 驚
早前ti7 美洲南爿某城，hia不只謠言盛行，人心真驚惶，相傳講有一個鬼ti7 城內四界食囡仔。問鬼tui3 tah落來，就講 m7知；問鬼是查甫抑是查某，也講 m7 知。若是相傳伊食真濟囡仔，就逐人講，逐 人信，致到男婦老幼驚惶到極。 
Hit tiap8有一個外國人行遊ti7 in街市，對一個囡仔討火食煙，囡仔看見，就捉著伊心內e5驚惶，就拼命走，驚了hou7 拖去食，走到跋倒siak著頭殼。街市e5人忽然看著外位人，koh看見囡仔鼻頭破，掠伊做食囡仔鬼，tu2仔食一嘴，所以鼻頭有空。Tui3 an2-ni就大聲喉叫，眾人聚集掠hit e5外位人掙打；巡查恐驚傷害性命，將伊押送到官府，眾人也攏去，逐個指伊是食囡仔 e5鬼。
In一人講：「伊食110個--lah!」Koh一人講：「Kiam2 na7 110個，差不多200 較加」又koh一人講：「不只200個，我實在看見伊食250個--lah」有e5講：「 伊掠著囡仔攏是生食」有e5講：「我boe7 bat聽見伊生食，攏是過燒熟正食」 有e5講：「攏 m7 是an2-ni，伊攏切歸塊來食，也liu5腸肚食。」眾人擾亂紛紛，所講 m7-na7一樣。 
Hit時官府知in是謠言， 驚了百姓攻入衙門內； 就ka7 hit人換別樣衫仔褲，hou7 伊tui3別條路逃走。
HaiN7--ah!這號事真正奇怪。從中koh 較奇怪， 就是眾人所講--e5 親像攏實事；查考到今，城內攏無有一口灶失落囡仔！
(台灣府城教會報第212卷，1902年11月) 
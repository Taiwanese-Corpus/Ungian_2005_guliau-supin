青瞑學
( 甘牧師記--e5 ) 
頂半年有5個囡仔逐日受教示。舊年尾一個學生略仔破病to3--去牛擔灣無koh來，m7-ku2 ti7 hia會做淡薄路用，就是去庄--nih8讀聖經，講道理，亦teh教一個青瞑兄弟讀冊寫字。
近來有加設一項e5法度來利益chiah-e5 艱苦人。In kan-tabat 字是無夠額，要緊著有甚物工藝hou7 in thang趁食；若無，本地青瞑人差不多攏總著去做乞食抑是學看命。
好佳哉！余先生娘tui3祖家to3--轉來顯出真體貼e5心，請青瞑學生逐日到新樓，m7 -na7佮in讀冊寫字算數，koh教in刺頷頸帶。今in已經熟手，會快快學刺別物，親像帽仔、手束、裌仔、衫、襪。論這個事誌，扑算koh無偌久有好e5消息thang報hou7 lin2 知。
近日我對泉州接著禮姑娘e5批略仔teh講起這個意思。現時hit間e5青瞑學有8個學生；in也teh學幾若項e5手藝，親像扑網、so 錢貫，hit號。
阮不止ai3兄弟姊妹有時數念hiah e5青瞑人。Ti7 咱中間已經有2、30個，教會外是嶄然濟，因為逐所在有。咱無求上帝替in開一條路，驚了到路尾in e5心真烏暗，境遇悽慘。耶穌無的確常常聽候艱苦人chhoe7伊，較定著是伊先出頭引chhoa7無thang向望e5人受安慰。
論到心內青瞑e5人以賽亞有講：「Hiah e5青瞑--e5,我著牽--伊；m7-bat路，我著chhoa7--伊；hou7 暗做光，曲做直。」
(台南府城教會報第100號，1893年7月)

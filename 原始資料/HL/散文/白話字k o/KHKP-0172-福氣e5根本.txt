
 
福氣e5根本
前bat有一個富貴大權e5王，總--是伊逐日滿心深深teh掛慮，致到真大煩惱。伊聽人講ti7 某山--nih8有一個真智慧e5聖人。王去hit個聖人所toa3 e5山穴chhoe7伊，就講：「聖人--ah！我來chhoe7你刁持beh請你教我得著福氣e5法度。」
聖人就chhoa7王去到懸懸e5石kham3。Ti7 kham3頂有一隻鷹鳥做siu7。聖人tui3王問講：「鷹鳥啥事做siu7 ti7 hiah-nih8懸e5所在？」
王應講：「KaN2是為著ai3閃避風險。」
聖人就續應講：「你著看鷹鳥e5樣。Ti7 天堂著起你e5厝就滿心會得著平安萬福。」
(台南府城教會報第172卷，1899年7月)

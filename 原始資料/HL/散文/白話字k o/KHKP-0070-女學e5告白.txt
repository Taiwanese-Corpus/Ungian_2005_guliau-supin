女學e5告白
姑娘一項ai3通知教會，就是因為這時女學e5 學生已經夠額，be7 tit thang koh再接納。現今學--裡有18個，另外有一兩個姊妹toa3--teh ;日--時來讀--e5無算在內。可惜女學較細間，今實在無位--lah ; 以後兄弟若有查某囡仔beh來讀，請lin2著代先寫批來通知，亦著聽候阮回批去，看有位抑無，m7-thang無張持一下就chhoa7--來，tu2著阮無所在thang hou7 in toa3是真費氣。
Koh一項ai3通知學生e5父母，就是今年tui3 這tiap8到年尾才beh放假。前往是差不多4月間就散學；總--是因為hit-tiap8較常會遇著雨，koh有別項e5 m7 利便，也查某囡仔行路較費氣。所以阮beh換時陣；放假猶原一年一擺，不過是換到年尾na7-tiaN7。向望lin2列位做父母e5人歡喜；到下半年猶原著koh寄所費e5 銀兩箍。
請兄弟姊妹大家為著這個女學來感謝上帝；因為近來有幾若項thang 歡喜。M7 是kan-ta加添學生e5興旺，實在是加添學生e5好德行較要緊。
(台灣府城教會報第70張，1891年2月)

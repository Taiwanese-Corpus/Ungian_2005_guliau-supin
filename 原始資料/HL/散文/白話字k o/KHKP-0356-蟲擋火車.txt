
蟲擋火車
    Ti7 英國有一早起火車e5人客搭到滿滿，beh 去倫敦。車tu好出力teh走e5時，忽然間機關手看見前面路邊e5信號有報m7 通--過去。因為an2-ne火車liam5-piN choan7 hou7 停。Koh無偌久，後壁來e5火車也tu3--leh ，那積那濟，攏擋--teh m7 敢過去，搭客攏真驚惶，m7 知beh怎樣。
    起頭鐵路e5職員攏m7 知an2-choaN2信號會報an2-ne ，到差人詳細調查，chiaN3知 是一款e5蟲行m7 著路e5緣故。
    在英國有一種e5蟲親像kau2-hia7 e5款，平素真畏光，所以暝--時才出來討食，日--時就匿 ti7 塗空內，來閃避日e5光。Hit 隻阻擋火車e5蟲，歸暝出來chhoe7食，天光beh倒--去，行m7 著路，趖tui3 hit 枝信號e5內面，身軀hou7 電e5機器teh著，hit 個電將an2-ne 引過去，續顯出hit 個報m7-thang過--去e5號，致到hiah-e5火車攏m7 敢過--去。Hit時聽見e5人無m7真好笑。
    An2-ne 咱教會e5會友所行敢m7 是著真細膩--mah？若有行小可e5 m7著，也會阻擋教會e5進步，親像這號細尾蟲，會阻擋hiah nih8 大e5火車hou7 伊m7 敢進前。(翻譯)
(台灣教會報356期，1914年11月)                                                                                  






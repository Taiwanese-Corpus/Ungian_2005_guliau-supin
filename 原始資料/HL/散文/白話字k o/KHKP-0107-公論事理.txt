公論事理

1. 有時兄弟 e5 厝離拜堂較遠，kiam2-chhai2 phou3  外路抑是兩phou3路，in 就ai3 另外聚集：今問看應該著准--in較好，抑是著勸in 著來拜堂聚集較好？ 
黃德標寫：我想這個事不止oh應。若是上帝 e5 神逐所在ti7--teh；親像耶穌應撒馬利亞 e5 婦人人講：「拜上帝無論這個山抑是耶路撒冷，要緊用誠實。」Koh講：「無論甚物所在，兩、三人聚集，我也佮 in ti7--teh」。照 an2-ni 來論thang准家己聚集。著想這時逐人心性軟弱，著勉勵 in來禮拜堂正合實，莫得准 in 家己聚集。來做5項。頭1項，會貧惰。第2，會驕傲。第3，會家己品捧 。第4，會家己做尊貴。第5，會藐視聖會，無掠做要緊。若 an2-ni 敢無礙著道理--mah？著想在早天主、耶穌兩教源頭是一體，路尾分做兩路。設使be7會親像 an2-ni，驚了koan3-siok8成自主 e5 教。Thang想先知聖徒為著真道phoe死 跑走 ，或是過外國，或是走出別鄉社，無嫌路途 e5 遠。何況咱ai3得到真道，久長e5 福氣，來養飼無敗壞 e5 靈魂，敢thang推辭phou3外路抑是兩phou3路 e5 遠--mah？親像主耶穌講：「Ai3 toe3我--e5 著khek家己背十字架。」這個話是講 m7-thang驚艱苦。設使若會照這個話來行，thang得到無價 e5寶貝。譬喻士、農、工、商，4等e5 人。讀冊人背冊toe3 先生出外遠遠；所要緊--e5是世間浮漂 e5 榮光na7-tiaN7，做穡人無失落種五穀e5時。做工--e5 著慇懃。做生理--e5 無嫌路遠，四界計謀。Che 攏是愛得著世間會敗壞e5 物，尚且著 an2-ni，何況咱愛得到永活、至寶貝--e5,敢thang嫌路遠，來推辭--mah？
2. 兄弟常常 hou7 世俗人嫌 in 不孝剖公媽，所以有時議論著將父母來翕一個像，thang跪ti7 廳--nih8 hou7 人看：問看這個法度好抑m7好？ 
黃德標寫：我扑算這個理亦是兩難 e5 事。若是翕像是好意思，hou7 伊 e5 子孫thang時時看見祖公 e5 面；照 an2-ni 來想就thang准--伊。若是吊 ti7 廳中來塞世俗人 e5 嘴，我想 an2-ni 莫得翕像較著。驚了ai3 塞世俗人 e5 嘴，致到連累子孫。因為兄弟所學習 e5 道理淺薄，佮世俗做厝邊，快快受誘惑。有e5 聽道理無通家，慘chhai2聽道理--e5 離開世間，做子--e5 慘chhai2 家內e5 人看見留--teh hit個像，親像看見本身一般，全心祭祀，比敬牧主較siong-tiong7。著想在早到今，人tauh8-tauh8用奇巧 e5 計智驚了人責備伊，到路尾be7 hou7人無責備。著想主耶穌因為咱無驚人褻瀆，ai3 贖咱e5 罪；何況咱有罪 e5 人向望贖，抵著淡薄 e5 褻瀆，敢thang妝做奇巧來免得責備。總--是ai3 翕父母e5 形像佮記生死 e5 日，我扑算著翕，著記ti7 數簿來囥ti7 後代，免得be7記--得。若是翕像吊ti7 廳中--nih8 e5事，著揣度 時事thang准，正准--伊。 
伍御然寫：我 ti7 路--nih8 參一個be7信主 e5 人做夥行，相佮談論道理。伊就講：「道理逐項是好，總--是無chiah-e5 祭祀。」我應伊講：「祭祀有甚物thang利益祖公抑無--mah？」．．．．．．用hit 片仔柴an2-ni 無通；亦oh--得收拾，an2-ni m7好勢。所以阮聖教決斷無beh用這號無路用 e5 流傳，祭祀，設立神主。阮聖教 e5人 beh來記念父母，著來翕父母 e5 肖影，續來寫父母 e5 生時日月，過往 e5 年數；續來寫父母一生 e5來歷、勤儉、好德行、熱心信主拜上帝、gau5 行仁愛、好 e5 度量、所做--e5 thang勉勵伊 e5 子孫。將伊好留--teh e5話常常thang來教示子孫，學伊好e5 模樣。」伊聽了就o-lo2 講：「An2-ni 猶koh較好贏過用hit神主來記念父母有萬倍。」 
人 beh翕肖影，著不止明才好。   
伍御然ai3請教：
3. 論到祭墓 e5事，敢無人iau2-ku2有an2-ni teh行。總--是hit號kui3紙  m7知是thang抑 m7-thang，m7知是屬ti7 khian3-sng2異端抑無。
(台灣府城教會報 第107卷，1894年3月) 
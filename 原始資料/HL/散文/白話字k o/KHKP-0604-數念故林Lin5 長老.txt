
  
數念故林Lin5 長老
鄭鐵
林Lin5長老是里港教會員林書襄兄e5老父。看子兒e5熱心kap信德，就知老父e5信德kap熱心，thang數念來歸榮光主上帝。
Ti7 3月7日，伊e5第3子林書啟君kap潘--氏月金女士beh舉行結婚式。今年tu2是伊61歲，順這個機會伊e5子beh ka7 伊祝壽。不幸ti7 be7享受雙喜e5前初4，暗車去玉里買辦，hit暗ti7旅館起病 (腦溢血)。到天光初5 早起 8點，看著長老娘kap伊e5子e5時，安心永眠好睏，享壽61歲。3月初6 e晡2點，ti7伊e5厝舉行告別式；赴式e5人有200左右。
若是講起林Lin5長老，就南部較老e5先生抑是牧師攏bat--伊。因為伊18 歲e5時離開本鄉去斗六，hit時kap劉Ban7-kiam3長老，吳Lok8長老做朋友；對an2-ni熱心服事上帝。Ti7 22歲e5時，受舉荐讀神學。Ti7 26歲出來傳主e5福音。Ti7 32歲e5時，tu2著先生娘過往；koh有3個子、查某子，不得已著辭傳道e5工，來東部toa3 ti7 萬人埔；ti7 hia koh 得著現時e5長老娘。伊有7個子、4個查某子；論伊e5子兒ti7萬人埔是thang o-lo2 e5模範青年，第一大家族koh熱心。主講：「歹樹be7會結好果子。」實在看伊e5子兒就thang數念林長老e5信德kap熱心。
(台灣教會公報第604卷，1935年7月)
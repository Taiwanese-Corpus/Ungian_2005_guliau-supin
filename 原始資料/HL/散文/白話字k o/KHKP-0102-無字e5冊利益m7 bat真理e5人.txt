
 
無字e5冊利益m7 bat真理e5人
Ti7 西國有人用奇怪e5冊。只有四面，亦無記載字。
頭1面是烏。
第2面是紅。
第3面是白。
第4面是金。
Ti7 亞非利加e5北爿有設耶穌教。Ti7-hia有先生常常用hit個無字e5冊教示 m7 bat道理本地e5人。從中有一人略仔聽見hit本冊e5意義。伊gau5 hau-lak8,koh是憨人，但是裝做大智識。當tu2著一個朋友就好膽報伊知無字冊e5意思。
伊講：「今，你看，這個烏面是譬喻猶太人因為in e5心是真狡khiat,攏總是烏暗。」
「亦這個第2面，紅--e5,是指基督徒。」
朋友講：「敢是基督徒 m7 是紅。」
品捧人應講：「Ti7 外面敢 m7 bat看見in e5熱心？是tut2u親像火紅ki-ki! An2-ni-seN hit e5紅面是譬喻基督徒。」
「Koh這個第3面，白--e5,是指我家己e5心，專專是白白那雪一樣。」
「又這路尾面，就是金，是指基督徒所大貪e5物。」
台灣教會e5人讀這節事教chia，lin2已經有想出hit本冊e5意義抑無？驚了有人想be7出，今beh略仔解明。無字冊是表明得救e5事。
烏面是譬喻罪，眾人e5心原本e5烏暗。
紅面是譬喻耶穌e5血，故意有流出來贖罪。  
白面是譬喻清氣e5心，是已經hou7上帝對內面除去罪。
金面是譬喻天堂e5榮光，就是信主e5人beh享受--e5。
猶原ti7 頂面講hit個地方有一個做奴僕e5囡仔bat看見hit個無字e5冊。比hit個品捧e5人伊較會曉tithit本冊e5意思。囡仔e5名是Ma-ka-ba。有一個西國e5姑娘toa3 ti7 hia教示少年人。In叫伊媽媽。有一個拜二暝昏學生攏有去睏。獨獨Ma-ka-ba iau2 boe7有。伊teh掛慮伊e5 罪e5代誌。雖然是細漢伊常常teh做m7著，hou7 人責備伊。因為聽見贖罪e5道理到入心伊愛做各樣e5人，所以hit暝昏有beh問一句，就對姑娘講：「媽媽，我啥事 m7 是基督徒？」姑娘詳細教示--伊，總--是伊e5 心iau2 boe7平安。後來有去睏。
Hit禮拜e5中間伊失神失神。到禮拜日主日學放下有祈禱會。有5人聽候，從中是Ma-ka-ba。到煞Ma-ka-ba無kap別人四散。伊就講：「媽媽，我真愛toe3耶穌」。姑娘koh再教示伊，總--是伊e5 心猶原boe7清。
因為姑娘著去別位伊有將一張尪仔圖，是表明耶穌ti7十字架受死，且hou7 Ma-ka-ba看，就出去留伊tiam3 ti7 房--nih8。囡仔tauh8-tauh8相hit個尪仔那親像teh大數念耶穌替有罪e5人受死。
Koh無偌久Ma-ka-ba看見姑娘ti7 外面，就起來去就近伊來講：「媽媽，請你koh教示我信kap疼痛耶穌。」姑娘明明報伊知福音，就ti7樹腳kap伊相kap祈禱。Tu2-tu2 ti7 hit時伊得著曉悟，就對姑娘講：「媽媽，今我信耶穌」。
Ma-ka-ba隨時深沈歡喜。然後伊tu2著大試煉，亦有時做 m7 著，總--是liam5-piN 煩惱伊e5罪求上帝赦免。
凡若讀頂面記載Ma-ka-ba e5代誌，你有煩惱罪，信耶穌，來得著救，抑無？若無，是怎樣？
 (台南府城教會報102卷，1893年9月)
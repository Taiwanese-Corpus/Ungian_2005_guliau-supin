
路途寬窄論
P. Ch. H
看馬太第7上 13、14節講：「著tui3 隘門入；chhoa7人到死hit個門是闊，hit個路是大條，入e5 人濟濟；chhoa7人到活，hit個門是隘，hit個路是細條，入e5 人少。」 
 頂面這2節是聖e5 話，咱著節節記心來想，因為有好kap歹 e5 路 e5 分別；親像13 節頭一句講：「著tui3 隘門入」；an3怎樣著tui3 隘門入；門若隘，路自然也是隘，an2-ni 路途穩當難行。聖經也有記講，難行的確亦著趁來行，到尾m7-ku2 有永永是歡喜kap 快樂ti7-teh。  
若是hit個第2句講：「Chhoa7人到死hit個門是闊，hit個路是大條，入e5 人濟濟；雖然門闊，路大條，m7 -ku2是chhoa7人到死；an2-ni-siN 果然有好kap歹e5 路，所以著斟酌三思才be7 行錯。  
若想beh 行這條到尾有歡喜快樂--e5,m7 -ku2 門路隘細歹行；雖然隘細若有門路牽新人自然會當過，若beh擔擔抑是toa3 hiah-e5 khin-khin khaing-khiang--e5,穩當be7-tit 入是門隘、路細 e5 阻礙，的確著放sak hiat-kak8 hiah-e5;有這號 e5重難ti7-teh，所以才號做隘細e5 路途。扑算敢著行hit條門闊、路大條--e5,因為咱若beh擔hit號 hoaiN5-hoaiN5 keh8-keh8--e5,是攏無甚mih會阻擋咱 e5 所做，也無啥人會嫌咱今hit號；m7-ku2 聖經講：「Chhoa7人到死hit個門是闊，hit個路是大條」。 
 今頂面所論門路隘細闊大 e5 分別；若是hit個隘細--e5,是指信主耶穌基督服事上帝 e5 人teh 行e5 路程；hit e5 闊大--e5,是指無信主無服事上帝hit 頂號人所行--e5。信耶穌基督 kap世俗所行 e5路kiam2有較各樣mah?若beh去某城市抑是埠頭平平是一樣；總--是所行所做大不相同。親像hit個‘寬窄路途’有分做2條e5 路徑；一條是闊大，一條是隘細，中間有chhai7一支e5 指路排寫講，若tui3 永生門入--e5,是得長生；若tui3 萬惡thong-ku5門入--e5,定永亡。  
若tui3這個萬惡thong渠門路入，果然有影到尾著滅無mah？請看hit個圖就知，頂面炎火滔天；m7-ku2 路邊光景真濟，中間有花柳巷、清芳e5 薰館有醉仙樓、有彩票--e5公司、有卜卦相命、有大王廟、有hi-po3館、有交戰kap搶劫不義e5 事，餘者講不盡；chiah e5 攏是私欲所興 --e5。 
今來想現今世俗所行為--e5,果然in e5 路真正大koh闊；親像嫖、賭、飲、橫逆四誌，搶劫不義 e5財利，戲hiauh浮漂e5 話；m7若an2 -ni na7 -tiaN7，一言to 難盡；chiah-e5 in 攏掠做無要緊 e5 事。HeN3 m7 -ku2著koh想leh！An2 -ni 若行到盡，地獄e5 火就難逃脫。若到ti7這號e5 刑罰永永滅無。聖經講，莫tit 出世是較好。  
再想永生門路這條kiam2是信主 e5 人行e5 mah?Kiam2有影結尾得長生？若看hit個圖就一目了然，頂面有榮光燦爛；總--是路邊光景無偌好，其中才有講習所、學同、醫院、冊局na7 -tiaN7，雖罔無偌鬧熱，m7 -ku2攏是忠厚正直e5 路，若到結局e5 時陣決斷會得長生。看 II 提摩太 4：7，8；約翰福音傳 14：13。  
照看這幾節攏是得救 e5道理；聖經 e5 話ka7咱講，咱若信趁來行到臨終e5 時，主的確beh接納入至聖永遠活e5 國。隘kap 闊這兩條e5 門路hou7 咱thang 參考，看著chin3 隘路抑是著tui3 闊路入？
若beh行tui3隘路這條去，m7-ku2 ti7世間所行所做不止為難，因為這條路有禁令盡嚴，若beh做淡薄不法 e5事是去犯著禁令。Tui3 an2-ni家己就較忍nehN，若koh lam7-sam2 做無悔悟，教會 e5 序大一下知，in beh來苦勸續責備，講m7-thang an2 -ni做，若m7聽到尾著沉淪；che2號做是門路隘細，所以為之難行。  
這條闊大--e5,真正好行，看是beh去食鴉片，抑是beh食酒來嫖、賭、飲，頂el5am-sam做，攏無有這號禁令；所以是號做闊大e5 門路。  
天國 e5 門路果然m7是隘細；天國是永遠 e5 國。伊做萬王e5 王、萬主 e5 主，天下萬邦國攏是做伊e5 屬國。伊做神靈 e5 主，權柄攏ti7伊e5 手頭，天下君王以及百姓；至終e5 期若到攏著徛ti7伊台前來受審判e5報應。若為非作惡，主耶和華有大氣力thang 攏總報應in。An2 -ni siN，死、福，攏在ti7 造化e5 主耶和華手nih8;伊掌這號權柄，就是至尊e5 國，世間攏總e5 國be7會匹配tit，an2-ni 門路穩當是闊大m7是隘細。 
(台南教會報第317卷，1911年8月) 
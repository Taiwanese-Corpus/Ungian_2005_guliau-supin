
 
反悔
幾若年前ti7英國e5西南爿有一隻船犯風，hou7風湧扑去海墘，靠著 淺，就tiau5 ti7-hia be7行。那久那hou7海沙淹沈差不多無thang 向望koh浮thang行出去。總是等到水teh beh koh大tiN7，hit時人ti7四邊開溝向望海水留入--來thang hou7船浮出去。
到水teh大 tiN7 hit日真濟人企ti7海墘teh看。In看水那久那深，總是船猶原tiau5-teh。到尾hiah e5人忽然間大聲喊搭手掌teh大歡喜。是甚mih緣故？是船有行出海面無？M7是。是船有浮徙位無？也m7是。若是an2-ni人teh大聲喊，是歡喜甚mih代誌leh！卻是kan-ta因為看見hit隻船teh小可振動na7-tiaN7。
譬論人犯罪那準親像hit隻船犯風靠淺，hou7沙那淹那沈，the beh害去。總是人開拆道理hou7伊有路，又兼上帝e5恩典來圍伊，到尾伊e5心若小可感動來反悔就ti7上帝kap天使e5面前為著伊來歡喜也是an2-ni。
(台南教會報第289卷，1909年4月)
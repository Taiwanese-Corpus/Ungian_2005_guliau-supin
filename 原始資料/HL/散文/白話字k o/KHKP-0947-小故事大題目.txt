

小故事大題目
中樂生
▲ 美國人，日本人，教會內，教會外teh協力e5台南皮膚診所。
台南原本e5傳染病院叫做土城仔，位置是ti7西爿市外，周圍e5環境真bai2 e5所在。總--是自ti7 8年前，有美國e5護士鄧姑娘來開辨Nai7 病  e5 診所了後，續成做一個出名e5所在，頭一項，就是鄧姑娘本身決然kap ti7診所teh服務e5本省人林庭暉先生結婚，致到m7 但全省，全國真轟動，koh也出名到美國。因為鄧姑娘為著本身所志向e5 犧牲事業，有表現獻身到底e5 精神。
今這個皮膚診所了後有得著日本e5醫生西村博士來主持醫治e5 工，koh前有得著日本全國主日學e5聖誕獻金來鬥應援，這pang也有日本kap台灣會內會外kap一部份奉獻，thang鬥充實診所e5 建築kap設備。
到今年診所有新築一座員工宿舍，到8月2日落成e5 時，台南市衛生局長劉年億博士所玫詞e5 幾項，更koh較有意義，hou7 人得著深刻e5 印象。伊講：「這個Nai7 病e5 皮膚診所，有明明表現耶穌疼e5 精神，這款e5表現，比政府所做e5無較輸。今從前有美國e5 鄧女士，有日本e5 西村博士來幫贊。但是這次宿舍e5 建築有表現著本省人協力kap奉獻e5 精神，因為本省人所寄附e5 錢佔大部份，而且m7 是教會e5 信徒na7-tiaN7，就是教會以外e5 本省同胞也出真濟錢ti7 內面，有表現著咱e5 Nai7 病救治事業有得著咱家己e5 同胞e5 協力kap支持。Koh一項ti7 chia所做真有意義--e5,就是受醫治e5人，有人腳手會較無鬥搭  ，chiah e5人m7 但ka7 in整形手術hou7 in病症得著好，就是koh hou7 in 學技藝，將來ti7 社會thang kap人生存競爭。」
▲ 死了10年iau2真少人知e5 好事。
故施錫圭牧師過身了已經10 年久較加。伊生前因為做人忠直硬氣，所以捷捷受誤解抑是發生摩擦。總--是到最近才聽著伊e5 教會e5 當職者講伊ti7 光復後為著教會經濟困難，去兼職ti7公立學校e5 時，分文都無tui3 教會領薪水抑是津貼。Hit 時教會因為伊有做工無領工錢，m7 過心，濟濟擺beh提津貼抑是薪俸hou7 伊，伊攏辭退，叫in 收拾積聚起--來，到有氣力e5 時，thang好聘專任e5 牧師，因為伊講的確無beh領雙頭e5 薪俸。親像an2-ni，保持廉潔到底，所以收入是真微薄，總--是當時ti7學校所教e5 學生有兩個姊妹仔，經濟困難oh 得繼續學業。伊聽著an2-ni，無顧著本身收入微薄，iau2-ku2多多少小常常暗靜幫贊，hou7 in 繼續學業。現時這兩個姊妹一個ti7 美國，一個做牧師娘。但是知影這個事e5 人iau2-ku2非常少。
▲ 教會e5 戶碇牆圍kiam2 thang 造hou7 懸懸？
現時傳教e5 方式正直直teh 鼓舞愛 hou7 教會e5 門戶大開，hou7 教會進出社會，hou7社會容易進入教會。總--是ti7高雄縣彌陀這間新設未滿 10 年e5 教會，所採取e5方式常常親像倒反e5 款式。因為in 庄頭e5 人若有甚mih 好事、歹事，beh來借器具、椅桌、等等，攏m7 肯答應，親像門戶那設那懸，hou7 社會oh 得來親近，因為in 所主張--e5,就是講，驚了chiah e5 ke-si雜物借出hou7 人利便去做祭祀拜偶像e5 路用，an2-ni 無合。總--是教會ti7 過去誠十冬久顯然有大進步，因為in 有一項方式，就是ti7 in e5 地頭，若有人果然tu2著肉體上，物質上，以及靈性上e5 困難e5 時，教會就團結一致全體出動，集中去引chhoa7,去幫贊；所以開設教會到今iau2 未10年，教勢已經真活動koh盛況，每主日e5 聚會100外人。                                   
(台灣教會公報第947號，1964年12月)
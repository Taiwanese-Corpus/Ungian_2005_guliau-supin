
無下落e5囝仔
阮祖家有hit號無下落e5人有法術，差不多親像lin2 chia e5 hong7-hiang5 一樣；in逐日四界行用馬車賣淡薄零星物，人若看in著驚到be7 叫--tit，m7 ai3 hou7 in入厝內，就是驚了hou7 in偷提 物，kap siap8錢銀--去，有時in就去草地鄉社，hit一時tu2著一個婦人人對inhia過，beh ka7 in 買淡薄物，看見有一個雄kai3-kai3走出--來，頭毛sam3-sam3  親像生番e5款式，婦人人就對伊講：「我愛ai3入lin2 e5內面m7 知thang 抑m7 thang ？」Hit個人就應講：「阮內面有一個囡仔破病，你若m7 是beh講道理hou7伊聽，就thang ，設使若beh 講道理hou7伊聽，我就beh liam5-piN  khou 狗咬你。」
婦人人講：「好！」續 入--去。果然有一個囡仔破病不止siong重，peh be7 起--來，目珠thi2 be7 開，嘴離be7 講話。伊就近倚囡仔e5身邊，唸聖經約翰第3章16節hou7伊聽，連唸幾若擺，m7 知囡仔有聽見抑無，koh講一擺才聽見細仔聲teh講：「感謝上帝，也感謝耶穌。」停tiap8仔久囡仔koh再講：「上帝疼我，前m7-bat聽見人讀聖經hou7我聽。」伊有koh講：「上帝--ah ！雖然我無下落囝仔，iau2-ku2 ai3 ka7 你說多謝。」
婦人人倒去，過明仔載beh koh去，ti7路裡tu2著in老父，teh  ka7 伊講：「死lah！Beh死e5時，真歡喜常常感謝上帝，也感謝耶穌。」看路加10：21。
(台南府城教會報第80張，1892年1月)
牛
今年是牛年ai3來講淡薄牛話
牛是勤勞從順e5動物，是台灣農業界e5功勞者；總是m7知是四腳扛一個圖，生做m7好看e5因端，抑是怎樣ti7咱e5俚謠罕得o-lo2,較濟是用牛做看輕佮恥笑e5材料。
1.濟牛踏無糞：牛e5身軀真大不止tin3-te3,m7但an2-ni,大隻動物攏較無團體統齊e5知識，踏糞e5時步調boe7和，反轉ai3相踏。Ti7現在教會，m7是欠用人物，是欠用合一 佮相疼e5精神，因為雖罔有人物，iau2-ku2若是驕傲，激身分，無疼心，結局m7是會hou7教會和平佮進步，是hou7教會成做角逐e5所在na7-tiaN7。
2.一隻牛去兩領皮：款待家己較厚，待遇別人較薄。所以有時e7生出不近情理e5要求，咱e5教會扑算若有用心比心e5相款待(會友對傳教者相互間)就m7免an2-n。i
3.騎牛chhoe7無牛：扑算m7是精神病，也m7是健忘症，是精神恍惚e5因端。聖徒e5信仰冷淡，拜上帝giau5疑上帝，看無明耶穌，也是無有真劍e5真理追chhoe7 e5精神。
4.烏牛大舀：敢是有名無實e5意思，咱e5教會tui3受奮興了後，逐位加添人額不止thang歡喜。總是m7是求道者e5增加thang歡喜。上要緊著到ti7大家有得救e5憑據，若無，就變做冇蟹gia5籠，用教會做休憩所na7-tiaN7，無意思ti7-teh。
5.青瞑牛m7-bat虎：Kiam2-chhai2是有勇無謀e5意思，基督徒ti7世間著有理智，來分別chiah-e5神佮行做e5是非。世間有濟濟魔鬼佮罪惡，所以著致意清氣家己。耶穌講，我差lin2是親像羊入ti7豺狼；所以著知識親像蛇......。
6.牛聲馬叫：講話無細膩溫順，有e5會友kiam2-chhai2猶會chhoh歹嘴，gau5詈罵人。向望新年換新e5嘴thang o-lo2主；hiah-e5受咒詛e5舌著佮除夕做伙除去。
7.吳牛喘月無膽量：做基督徒驚人笑，m7敢佈道講道理分人聽。向望新年得著聖神賞賜 咱神靈e5舌hou7咱好膽認基督，變做活水江河。
8.牛鼻m7 leng5 beh khiu2牛尾：合理e5事m7做，攏是beh做無理--e5來惹災禍。凡事無論團體抑是個人攏 著照法度；無視是道德佮規矩e5人，的確抵著 hit-e5艱苦。Tui3 chit-e5所生出e5傷痕m7是hiah快無去。
9.人心肝牛腹肚：心肝是人--e5,理氣明知。總是貪欲，吞食別人e5財產，掠吞六國做英雄，be7記得是霸道。社會裡有濟濟詐欺橫領e5事件，攏是這款人心肝腹肚怪物e5產物。
10.心肝較大牛肺：Ai3肚凸，買彩票hit款人e5心理抵抵是an2-ni。總是著記得做人要緊著安居以俟命，m7-thang行險以僥倖。
11.Lam2牛厚屎尿：教會內若有這款會友真費氣，冷心罕得來禮拜。Koh koaN7一支嘴批評牧師an2-choaN2，傳道an2-choaN2，長老an2-choaN2，教會an2-choaN2。總是攏 m7-bat想本身an2-choaN2；這款會友較好著食健胃顧腸丸抑是神通散。向望今年較勇身命，thang加添教會e5氣力。.
12.老牛逃車後：真濟教會，特別草地教會較濟人來赴禮拜無甚物赴時間。真無時間觀念，無論甚物事時間著遵守切切m7-thang有老牛逃車後e5體態。
又koh教會現時是當活動，有濟濟事務會友著真情鬥援助，看親像家己--e5,無惜著磨，an2-ni咱e5教會才會興起。所以亦莫得學老牛逃車後，著踴躍進前。(康佳音寫)
(台灣教會公報第625號，1937年4月)

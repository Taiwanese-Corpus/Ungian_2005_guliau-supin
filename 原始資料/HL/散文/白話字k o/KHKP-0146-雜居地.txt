雜居地
Ti7西曆5月第8號，就是中曆4月初7日已經到限；hit日e5了後tiam3-ti7台灣e5人攏算做日本e5百姓。總是咱m7免掛慮驚了過hit日in beh liam5-piN 設甚mih新款愛苦楚百姓e5法度。量必敢e5差不多親像這tiap8 e5 款，卻是向望看會tit thang那久那快活。  
只有分別chia e5阮外國人所企起通常e5所在。In 日本已經有出告示講若有人猶原愛屬清國m7 愛日本藉，in iau2-ku2 thang toa3 ti7台灣算做外國人，總是be7 tit thang猶原逐所在企起，的確得親像阮tiam3 ti7定著e5所在，叫做雜居地。台南屬e5雜居地就是旗後、安平、府城大西外以及府城內e5東南角，就是阮新樓四周圍e5庭園。(人所風聲講城內有割1塊起來hou7大英國管是無影，不過是摘1個雜居地hou7外國人thang toa3)。中國人tiam3 ti7 hit 4位無的確屬大清國，若beh做日本e5百姓猶原thang。咱若做清國人就親像阮外國人e5款，就是若出外著討執照，ti7雜居地阮也be7管tit業，這陣若有業的確著賣人。總是拍算無中國e5領事官beh來chia toa3, thang替in 出頭。  
(台南府城教會報第146卷，1897年5月) 
應該著謹慎
有一個婦人人，名做勤愛嬸，無ta5-oa5著去園裡耙草。伊有一個囝叫做勤仔。因為hit-e5囡仔是細漢be7得ka7伊放ti7厝裡，所以著帶伊作伙去。當teh做工e5時tu2著勤仔厭 sian7 ai3睏，就ka7伊下ti7草裡，koh將雨傘掛teh ka7伊遮。勤愛嬸teh勤勤做工，iau2-ku2益著囝，所以捷捷oat8頭teh看伊有穩當抑無。
這個婦人人有一隻狗，號做花仔，是不止有路用e5精牲。花仔照顧伊。Ti7勤仔身邊一包乾糧。花仔也照顧，攏無貪心beh倚去食。
Hit時是好天，所以鳥仔kap尾蝶ti7半空中飛來飛去。
園裡e5後面有一間禮拜堂就是婦人人kap囡仔tu2著禮拜日有入去守禮拜。
咱大家著學勤愛嬸e5款式；亦著照花仔e5模樣來gau5謹慎。
(台南府城教會報第94卷，1893年2月) 
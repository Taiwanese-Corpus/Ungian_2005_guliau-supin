

 
譬喻食酒
咱e5始祖亞當頭一擺去栽葡萄樹，hit時魔鬼就近倚樹頭來thai5一隻孔雀，續將伊e5血去ak葡萄樹根。後來葡萄樹生枝發葉，魔鬼koh近倚樹頭，就這pang有thai5一隻猴，續將猴血ak--落去。停無偌久hit欉葡萄樹有結果子歸粒歸粒，魔鬼就koh來，亦hit-pang有thai5一隻獅，續將獅血ak--落去。到尾hit個果子差不多齊熟，魔鬼就koh來，這擺thai5一隻豬，猶原續將豬血去ak葡萄樹。
今原早e5厚酒是tui3葡萄果子kek--出來，所以食酒--e5是若teh lim hi 4號禽獸e5本性。An2-ni tu2仔食酒了hit號人e5面紅紅，伊有大氣概e5模樣，攏真洋洋得意若孔雀一樣。等候無偌久到略仔醉，就tio5腳貼手，跳--過來跳--過去，若猴e5款式。後--來伊koh較醉，真勇猛招人來kap伊輸贏。這cham7是若獅一樣。到尾酒大醉，sian7-sian7攏無力，kan-ta 愛去ko7塗糜teh睏。Che 是若豬一樣。
(台南府城教會報第127卷，1895年10月)



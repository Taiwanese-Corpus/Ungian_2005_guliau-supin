新宗教
劉奇水
Ti7越南南部e5交趾e5所在，有一個新興e5宗教，叫做高台教，有150 萬e5信徒。
高台教e5設立是 A. D. 1926 年。Tui3一人，名阮文裘所創設--e5, 阮文裘ti7 1919年，自稱高台人，常常受神e5感召，1925年ti7西貢，ti7一擺公務人員集會中，上tang5來講，伊是中國e5詩人李太白來顯聖，講：「高台是宇宙e5主。」李太白苦勸參加e5人，著常常kap 阮文裘接觸，tui3伊來指示教義，來組織e5新e5宗教，叫做范公德。
高台教ti7西貢設立以後，傳播非常緊，20外年久，in e5信徒已經有150 萬人。In 認「四海皆兄弟。」主張人死後輪迴轉世，崇尚愛物，禁止殺生，提倡自濟助人。In e5教條kap誡律，m7是 tui3古代e5著作提來--e5,是tui3 中世紀法國kap 越南e5名著抄--出來e5,若有信徒發出疑問，thang tui3所指定12種e5原書去chhoe7 解答。
高台現時e5教主，公開吸收佛教、道教、儒教、kap 基督教e5教義，同時也信奉chiah e5宗教e5教主。因為規定一定e5時間祈禱。高台e5領袖講：「阮e5心靈有受著行洗禮約翰，孫中山先生，Kheng5-a-hu-khek(施洗約翰、孫中山先生、瓊阿夫克)e5 洗禮。」這個宗教有政治的e5 色彩ti7--teh。  
(台灣教會公報第799號，1955年7月)
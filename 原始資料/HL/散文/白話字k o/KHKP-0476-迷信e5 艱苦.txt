迷信e5 艱苦

Ti7 印度國，某一個較細微e5 庄，百姓giau5 疑敢是神明teh 譴責in。就去問佛看著an2怎樣才會平安？照hit 個尪姨講著thai5 一個查某囡仔來祭獻；後來hiah-e5 人議定著用某人 e5 子。抵好beh thai5 早一暝昏，有一個迷路e5 囡仔來hou7 hit 個某人e5 婦人人拾--著，佮hit 個beh hou7 人thai5 e5 囡仔做夥食做夥睏。
隔日，天未光，hit 個人beh 抱囡仔出去hou7 人thai5,想著m7 免用伊家己e5  子抱--出去，thang 用hit 個迷路--e5 來替--伊。總是hit 內面暗bong-bong 無點火，oh得分別佗一個是伊子；就想著hit 個迷路--e5 有掛手環，用hit 個thang做記認，就暗暗抱hit 個掛手環--e5 出去hou7--人。
到天光e5 時就看見hit 個迷路--e5 iau2 ti7--teh，伊家己e5 無--去。才知是in 某ti7 hit e昏看見手環真sui2,koh hit個囡仔beh 去替伊死，hit個手環無路用；就剝--起來掛伊家己e5 子；所以hou7 伊e5 翁錯認來抱m7 著。In 兩人就憂悶，m7-ku2無法度。
可見（kian3)迷信e5 害人是真大。
(台灣教會報第476卷，1924年11月)
傀儡戲
(陳添旺  記)
漢高祖坐位e5時，胡人號做匈奴來圍高祖 ti7 一個城。有一個奸巧e5人臣叫做陳平勸高祖，著差一人去ka7 hiah-e5對敵e5頭人講：「若准伊tui3城裡出--去，就beh 送伊一個中國真sui2 e5婦人人。」Hit 個頭人近倚來看，就看有sui2 giang-giang  e5查某囡仔 ti7 幾若個親醒  e5婦人人e5中央攏 teh行徙 ti7 城頂，就允hou7 皇帝離開hit 個城。高祖佮伊跟toe3 e5人緊緊出城。匈奴e5頭人就入城，去hiah-e5婦人人teh 行e5所在，到位就知是假m7 是真，是婦人e5像na7-tiaN7，人暗chiN7 創活軌 teh 振動若親像活人一樣。中國e5傀儡戲是對這tiap8 設起。高祖逃走，匈奴jip be7著。若無an2-ni 瞞騙匈奴，kiam2-chhai2 hit時漢朝會liam5-piN無--去。照an2-ni 看--起來，高祖用虛華e5騙計，來保伊e5國，抵著匈奴e5人好色hou7 人騙才了功力。到今仔日愛看戲e5人也是an2-ni，in 用空空e5名位來趁錢，抵著好邪事e5人來了錢、了精神、了光陰，是親像匈奴人。
(台南教會報第404卷，1918年11月)

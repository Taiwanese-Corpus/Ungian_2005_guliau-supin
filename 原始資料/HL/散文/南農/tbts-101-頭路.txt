頭路		南農

阮後生koh chhoe7著頭路--lah 。伊猶teh讀冊，koh 去chhoe7著這個全職e5頭路。阮無反對，因為若m7是按呢，伊ma7是日時睏，暝時上課soah ，to7 ham朋友去chhit-tho5到三更半暝。有工thang做，伊家己講，才有法度逼家己生活正常。
阮khah奇怪--e5是伊舊年ma7 bat做過全職e5 khang-khoe3，工錢比這個khah好。但是ti7阮去台灣一個月倒轉--來e5時，伊to7已經ka7人辭掉--lah。阮攏想講伊是做be7去。真正e5原因，這時問--起-來，才了解。
舊年hit個是一個有名e5金融卡公司，伊hou7  in chhiaN3 e5職位koh有一個be7 phaiN2聽e5名，啥物顧客顧問，專門處理顧客拍--來不滿e5電話。正式上班前有六禮拜有薪勞e5訓練，真輕鬆。有時日班，有時暗班，伊攏家己安排kah ham上課時間無衝突。有時ka7問，khang-khoe3做了啥物款？伊有時會講，公司teh食人，伊無真愛koh做--落-去。因為是職務e5關係，詳細也不便對我講清楚。這擺，chhoe7著這個工錢khah bai2 ，koh是khah艱苦e5頭路，伊無怨嘆，因為伊感覺至少這個頭路，m7免替人做「拭腳倉」e5代誌。
好佳哉，阮猶有一個有骨氣e5後生。 



我的願望
蔡蕙安


人因為有愛才會L，因為有願望才會有希望。對細漢到大漢，我有真濟願望，但是因為慢慢大漢，觀念改變，我不斷修正我的願望，到即馬，我的願望是阿母會當陪阮久久長長，兩個妹妹會當平安大漢，我會使順利求學，將來做一個有路用的人。
俗語講到真著：平安就是福，當咱身邊有幸福來的時，咱就應該好好把握，未使予幸福對咱身軀邊溜走。當一個家庭平安作夥，就是上好的福氣，佇社會上，有真濟追求名利咸錢財的人，到尾也，伊卻啥物攏無，其實幸福就佇伊的身邊，只是伊未曉把握而已。佇愛內面成長的囝仔，是未變歹的，而且有一股支持伊成長的力量。所以我希望阮全家平安。
當然欲實現願望，並無困難，一定愛有方法，我的願望想欲實現，也有真濟方法，就是莫(mai3)予阿母煩惱、操勞，咸阿母做永遠的朋友，予阿母快樂，按呢阿母就會當陪阮久久長長，而且我愛認真讀冊，照顧好妹妹，按呢我的願望，就會當實現也。
我希望我的願望會使順利實現，也希望天下的小朋友，咸我有仝款的願望，攏會使過著幸福的日子。
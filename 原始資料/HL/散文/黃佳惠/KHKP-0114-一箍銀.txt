一箍銀

我前日看一箍銀ti7某人e5手--裡就有想三項，是照下底所記載。1.有想hit個人怎樣得著hit一箍銀。Hit個銀雖然ti7伊手--裡無的確是伊e5,濫糝得著銀有幾若款，從中thang講，──是搶--人，是偷theh8--人，是勒索--人，是拐騙--人，是khiau5-kho3  --人，是橫chaN7 m5人，抑是poah8嬴kiau2佮出賣害人e5物，hit號。Chiah e5歹路平平thang嫌，亦人若趁chiah e5僥倖e5計謀就伊所得著e5銀決斷m7是伊e5,伊是歹人，伊是賊。凡若對重橫財，上帝m7-tih8 ，亦hit個人的確be7得thang平安。得著合宜e5錢無人thang嫌，亦上帝會歡喜，koh這號錢thang做真實e5利益。1.有想hit個人怎樣beh 用hit一箍銀。Hit個銀雖然是照公道得著，總是be7得thang chhin3-chhai2用。lam7-sam2開銀有幾若款，從中thang講，──破錢、用憨錢、poah8-kiau2、趁私欲、奢華、pou3-lou7人、害別人、利益家己na7-tiaN7。論到了錢有要緊e5本分合大e5關係，人m7 thang扑算因為伊所有e5是公義e5錢，所以thang出在伊用，hit號錢是若親像對上帝來，是上帝交待--e5;an2-ni-siN，人應該著照上帝e5意思來開，因為到別日上帝beh查帳。有濟濟好額e5人對伊e5錢財受著大害，亦有濟濟song3-hiong人對伊e5無甚麼錢受著大利益。有錢e5人著體貼無錢--e5,若無，be7免得受惡報，─看路加 XVI所記載，hit個好額人佮拉撒路起頭佮結尾e5事情。有想hit個人thang存hit一箍銀到偌久。Hit個銀雖然是明明ti7 teh，m7-ku2無thang永遠囥teh;人這tiap8 所有e5錢到死著留hou7別人，就ti7死後攏無hit號。可見若無另外積聚天--裡e5錢財就是窮苦到極。聖冊扺扺真實有講：「所看見--e5是暫時，所be7看見--e5是久長。」an2-ni-seN，咱著得著第一大對重be7敗壞e5物，就在生死後攏有thang享受福氣。 論到逐項錢財e5事誌咱應該著迫切求上帝贊咱警醒免得有錯誤。心所願。余饒理 寫--e5    
~114期~

乞食
（朱姑娘  譯）
 有一個外國人toa3 ti7 中國，某一日有聽見扑門聲，差伊e5 煮食去看是甚物人。煮食ka7 伊講：「是一個求乞e5 人，講是beh 餓死，愛ka7 你討物，我thang hou7伊抑m7 -thang?」頭家講：「Thang啊！你今仔日有做麵包，提一磅hou7伊。」煮食應伊講：「M7-ku2人食這號麵包m7 慣勢，kiam2-chhai2 m7 食，伊較愛食飯。」頭家講：「總是我罕得食飯，所以這陣不便，無thang hou7伊。伊若beh 餓死就穩當愛食麵包來止饑。」        
煮食e5 就提一塊麵包hou7伊；若是 hit個乞食ka7 伊看，ka7 伊鼻鼻--咧，就hiat-kak8 去mt7…hN，m7 愛食做伊去。        
明仔日ti7 外國人e5 厝 koh 有扑門e5 聲，伊e5 煮食去開，開了就走去ka7 頭家講：「有人beh 來求錢去買一具棺柴埋死人。」      
  頭家講：「甚物人？」講：「M7 知。有人講ti7 東門外有一個人死，chim2-a2 倒ti7 路邊，無人bat--伊。」頭家講：「你去看覓才來ka7 我講。」講：「好。」就去。Tiap8仔久就轉來回覆講：「有影，你扑算是甚物人？就是昨暮日來ti7  chia 求乞 hit個。伊hiat-kak8 你所送e5 麵包 
致到餓死。」        
今用這個來做譬喻，聖經講：「耶穌是天落來e5 餅；見若歡喜承受e5 ，靈魂會得著活免餓死。人若m7 tihN8 （親像 hit個求乞e5 人m7 受麵包）be7 免得伊e5 靈魂枵餓到死無e5 所在。        
願上帝hou7咱逐家莫得m7 tihN8 上帝e5 賞賜，放sak 救主耶穌致到沈淪ti7 永遠無thang 向望e5 所在。
(台南教會報第398卷，1918年5月)
日本e5 怪事
差不多10年前，ti7 日本e5 庄腳，有一人去歇ti7 hit客店，ti7  hia食好物，也toa3好所在，請人來吹簫唱曲，lim 酒快樂一場。到beh 睏e5 時，吩咐店主，kah 伊明仔再11點鐘著叫伊醒。 Hit個店主就照伊e5 話，到hit時入去beh 叫；看見眠床前soan 出一支狐狸尾，忽然驚到be7 顧--tit，隨時走出來，扑算 hit個人客的確是妖怪。家己teh想--kioh, m7-ku2有吩咐伊，若無叫伊，又驚了hou7伊過siau3譴責。姑不chiong koh 再入--去，就看 hit個人客坐ti7 眠床，teh食薰。 Hit個人客看見店主心神tah-hiahN，就問伊：「你有入來 chia 看見啥貨？」代先店主m7敢講，kan-ta推辭講：「無--ah，無--ah!」Hit個人客koh講：「你的確有看見甚物--咧，你著明明ka7 我講。」 Hit個店主然後才ka7 伊講老實：「我有看見一支狐狸尾。」Hit個人客才應伊講：「hm7-hm7,你taN已經有看見，我不妨實在ka7 你講。我就是老狐狸，常時tiam3 ti7 山--nih8,chit-tiap8來 chia 是beh辦事誌。你所看所聽這號事，你斷斷m7-thang ka7人講。你若果然an2-ni，siok8-hou7你不論有錢下ti7 廟--nih，我beh hou7你加一倍。」講了就做伊起身，攏無半圓所費hou7伊。Hit個店主也m7敢ka7伊提。聽候到明仔再，就真正theh8 50錢下ti7 廟--nih8試看，到後日來看，果然有變100。下到幾若日，猶原是an2-ni。Chai7 hit個店主不止深信--啦。心肝 
那貪，到路尾就拾到一百箍，koh去下hia。到明仔再去看，m7但無加，ham7伊家己 e5也續無--去。Iau2-ku2 m7死心，就koh去下一擺，隔日去看，猶原是無--去。到hit-tiap8,就知--kioh8是hou7光棍扑騙--去。Hit個人誠實m7是狐狸，不過是知in有對重 hit個譴損，所以chhoe7這個縫來賺食--伊。
(台南府城教會報第7張)
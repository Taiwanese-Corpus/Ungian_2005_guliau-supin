論獅
這張圖有幾隻獅，一隻公--e5,一隻母--e5,kap兩隻獅仔子。
論獅是出ti7亞西亞、阿非利加，這兩洲。伊e5款是kap虎、豹、貓像類。對伊個頭到尾約有8尺長，將近4尺懸。爪teh伸kiu緊捷快，牙kau7-chhah親像剪刀，目珠圓koa3大，瞳子than2-khi，鬃長sam3 sam3,受氣e5時，展鬃起chhang3,人kap野獸攏驚伊。
獅e5性愛食肉，極貪chhong5,日--時伊閃去bih，暝--時就出來討食，見tiam3 e5所在，有時ti7山林洞底，有時ti7 hm5草埔廬竹e5內面。Tu2著真枵 e5時，伊出來bih ti7水邊來當等beh去食水e5野獸，也bat ti7山--裡仆塗腳大力哮，hit 號聲親像雷teh tan5,野獸聽見驚走了了，若cheng著伊，的確hou7伊咬去食。
獅母鬃短親像虎，胎孕4月日就生子，往往生3、4隻。獅仔著到一年久才會斷乳，家己去討食。獅母生子了後，伊e5性koh較猛，hit 時公e5獅m7敢惹伊，見若伊掠著牛抑是馬，攏背teh走，設使hou7伊展威一下ta3,牛kap馬e5 ka-chiah骨也裂開。
獅tu2著枵到極愛食人e5肉；食著一擺，伊常常愛koh再食。Bat有一個飼牛--e5牽牛去溪--裡食水，看見獅兩蕊目珠金na3-na3,就走，放牛hou7伊咬。人peh上樹，獅食牛了後，續chhoe7人，chhoe7到伊所peh e5樹腳，theN3 ti7樹下，愛食伊到流瀾。Ti7 hit tah過一暝日，然後去，人就順機會走倒--來。明仔載獅koh來hia巡，看無人就toe3伊e5腳跡，去到in門口，隔日才去。
今因為聖經常常講起獅e5名，阮請教會內e5囡仔hou7 in傳道e5先生問in這三項：
1.耶和華hou7甚mih人脫離獅e5嘴？
2.耶和華hou7獅咬死啥人？
3.新約3擺將獅來表明是誰？
(台灣府城教會報第63張，1890年7月)
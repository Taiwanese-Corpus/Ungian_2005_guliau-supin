貧憚貓咬死老鼠
（陳清議）

        Ti7 阮e5 厝內老鼠真濟，常常來雞寮咬雞仔，致到雞仔飼攏be7起，阮就ka7人討貓仔來飼，攏總有飼3隻，一隻較少年，兩隻較老。Hit隻較少年e5 ，常常看伊咬著老鼠teh弄，弄了若倦就食，亦有時看伊kan-ta咬死，攏無食；猶hit兩隻較老e5 貓攏m7-bat看見in咬著老鼠，kan-ta看見伊咬死老鼠teh食na7-tiaN7。俗語講：「貧憚貓，咬死老鼠。」果然有影。
    近來教派愈濟來台灣，有e5 對支那來，有e5 對內地來，我叫伊beh來相佮做工ti7 台灣，來救台灣四百萬e5 百姓，其實都 m7是an2-ni，詳細ka7伊研究看覓，都是beh來牽便羊，佮咬死老鼠。     所用e5 手段真粗，攏是嫌別教派e5 歹，o-lo2家己e5教派e5 好，對別教派真無禮數真無仁愛，既然欠仁愛beh出來傳仁愛e5 主e5 道理敢有功效？聖經講：「仁愛是第一大，若有仁愛，才有寬容、吞忍、慈悲、疼痛，無怨妒，無誇口，無品捧，企ti7 台頂，beh誇口家己e5 真佮清氣相，品捧世間seh 3 lin3,誇口無犯罪，品捧設教e5 緊，伊仁愛ti7 佗位？著自省，若無，會hou7保羅先生ioh 著。   「我若會講逐國e5 腔口，佮天使e5 話，若無仁愛是親像扑鑼扑鐃鈸。」 Koh 落去2節，請逐家家己讀。 

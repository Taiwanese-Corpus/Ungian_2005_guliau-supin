
上深的虧欠
政仔
佇我的心內一直有一個遺憾，he 是對我一個高中的學妹。
我讀的是一間無kai3 出名的高中，雖罔名義上是國立的，koh讀冊的氣氛毌是真好。學校kui 工灌輸予
阮的是愛考大學才有錢途的觀念。現主時，大學是考著啊，毌koh我煞ng3 望高中三年的生活會tang3擱
重來。
高三迄年，我佮一個學妹偷偷仔teh交往。伊是一個乖巧的查某囡仔。我話先講代先，乖巧@tang3佮 佮
感情濫做伙講。總--是阮就按呢做伙啊！
伊對我的態度予我相信伊是付出伊所有的真情。佇我受傷(siong )toa3 院的時，伊koaN7著雞卵糕來病
院替我過生日。雞卵糕的滋味我是已經@(be7 )記得啊，只記得伊佇我的病床邊唱生日快樂歌、at著
我的手同che7切雞卵糕的情景。
逐日伊若是下課了後攏會趕緊走來病院陪我phou3-tau7 罔話仙，干taN7因為伊會驚我無聊。阮講話的內
容真簡單，攏是teh講 to2 一班，to2 一個又koh去予教官記過，to2 一的學長仔koh拜托人送情批予T班
的to2 一的查某囡仔......管伊是siaN2-mih8 有孔無筍的代誌阮攏感覺真趣味。 
Chit-ma2 若koh轉去看Chia--的代誌的時，可能會感覺真好笑真幼稚。毌koh，迄當時阮攏感受著佇連
考壓力下koh有一sut-sut仔的快樂。Toa3 院兩禮拜，伊逐日學校病院、病院學校走來走去 。Toa3 院的
人是我；san2 的人煞是伊。
     就按呢，日子一工過一工，阮鬥陣攏總也有七個月。後--來，我煞因為別的查某囡仔來放sat伊。
    迄暝，電話迄頭的伊哭kah @講話。但是，迄當時我感覺無著伊的傷悲。伊會tang3 罵--我，但是我
iah是迄句話，感情的代誌真歹講。
    雖罔我確實有逐(jiok )著後來迄個查某囡仔，但是阮行了並毌是kai3 順序。雖然是做伙三年，毌koh
這三年對我來講卻是足疼的回憶。無得確che 是上天對我的報應。
     今年熱--人，我佮交往三年的女朋友分手啊。迄個時陣(chun7 )我煞來想到學妹對我的溫柔佮體貼。
伊為我笑、為我哭、為我操煩，chin2 若ka7 想起來，干taN7 有滿腹的委屈佮虧欠。
   毌知各位的人生當中是毌是有遺憾？ng3 望恁無！若是有？希望恁會tang3 盡量去彌補，將傷害降到上
低。 

我上愛食e5物件

李美青
我上愛食e5 物件就是蚵a2 麵線。Tak8 pai2 若看著人teh賣蚵 a2 麵線，就hou7 我想起讀大學e5時，頭一pai2 食著hiah -ni7 好食e5 蚵a2 麵線e5 tai7 -chi3 。讀大學e5 時，我toa3  ti7 學校宿舍，有一工kap室友tau3 -tin7 去學校附近chhit-tho5 seh8 街路，seh8 到市場看著路邊圍一tin7 人，m7知teh chhong3 siaN2 -mih8 ？行oa2 看清楚，原來是teh賣蚵a2 麵線。Gun2 心內an2 -ni 想，這擔路邊擔a2 賣e5 蚵a2 麵線一定真好食，無na2 會hiah che7 人等beh買--le。因為是hioh-khun3 日，時間無趕，gun2 ma7 toe3 人排列聽候，「aih！到底ai3  koh 等joa7 久--le？」gun2 心肝內已經等be7落去--a，m7-koh為著beh食看mai7--le，到底有siaN2 -mih 無kang7 款e5滋味，chiah忍--落來，堅心等待：人愈來愈che7 ，有beh ti7 chia現食--e5  ，ma7 有beh包tng2 去厝--ni-e5  ，有hit lo7 beh去市場買菜e5 cha -bou2 人，hoan 咐tng2 來e5 時beh愛 ，一定tioh8 -ai3 ka7 包hou7 好勢等伊tng2 來theh8--e5 ，頭家娘實在真無eng5 ，現食--e5 tioh8 chhoan5 碗箸，招呼人客坐位；beh包--tng2  去e5，tioh8 -ai3 包裝好勢，koh tioh8會記得是siaN2 人e5 ；ma7 有人等gah氣phut-phut，氣gah一個面a2 紅ki3-ki3，oat8 --leh就走！實在替頭家娘緊張。Gun2 ti7 現場食，有影chan2 ，「名不虛傳」，真正食kah suh-suh叫，尾--a tng2 去宿舍，食好tau3 相報，報告gun2 室友知，講這擔蚵a2 麵線有joa7 好食tu2 joa7好食，害in long2 聽gah流嘴noa7 ，ma7 想beh去食看mai7--leh！
後--來探聽chiah 知，原來這擔蚵a2 麵線是台中市上kai3 出名--e5， 聽講ma7 bat刊過報紙--le！講實在--e5 ，m7 是我teh pun5-ke-kui替in廣告，這擔蚵a2 麵線e5湯頭口味有影chan2 ，食--過e5人long2 an2 -ni 講：「後pai2 lan2 koh 來食--he！」M7  信--e5，請lin2來chhoe7 ，我一定chhoa7 去經驗看mai7 ，食看mai7--le ，看我有ka7 lin2 騙--無。P.S.感覺蕭老師chiaN5 用心，tak8 pai2 講義long2 準備gah chiok che7 、chiok 充足--e5，koh 用電腦拍字，hou7 gun2 tak8 -e5 看gah真清楚。我上kah 意蕭老師hou7 gun2 讀台語、欣賞台語文e5作品，唸--起來真趣味。
有一工，koh 請台語作家陳明仁先生吟台語詩hou7 gun2 欣賞，hou7 我瞭解原來台語文是hiah-ni7-a2 有發展性。只是老師long2 一直教羅馬字，tu2 著beh讀漢羅lam7 寫e5台文時對一koa2 漢字e5 發音m7 知beh an2-choaN2 唸真是一粒頭兩粒大。


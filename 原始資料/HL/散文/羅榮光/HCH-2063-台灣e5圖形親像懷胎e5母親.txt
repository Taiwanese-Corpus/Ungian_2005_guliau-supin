台灣e5圖形親像懷胎e5母親
/羅榮光  Lo5 Eng5-kng
「不管ti7草地e5暗暝，不管ti7都市e5日時，ai3真實叫出我e5名叫做台灣。不管ti7下港出世，不管ti7北部大漢，ai3勇敢叫出我e5名叫做台灣。舉起玉山e5肩胛，泅過海洋e5胸坎，踢開擋路e5石頭，phah開百年e5鎖鍊，大聲叫出我e5名台灣！」
當李明音老師用心kap力e5美，指揮台北中會婦女合唱團吟唱這首詩歌：「叫出我e5名m5台灣」時，坐ti7台北大安教會禮拜堂e5座椅上，我e5心弦深受撼動，我瞥見chit群五、六十位可敬e5婦女，用濃郁e5感情唱出對母親台灣e5深愛，因為in long2是懷胎過e5母親，能(e7)深刻體會母親台灣對伊子民e5疼與愛。我koh乍見咱共同e5母親台灣e5圖形tu2親像懷胎e5母親；tui3側面看去，kah-na2一位微微khiau-ku e5母親懷胎兒teh行路，腳是屏東縣，微凸e5母腹是台東縣，而頭部就是大台北了！
Ti7 3月20日下晡chit場由台灣基督長老教會七星中會教會與社會部長莊欽展牧師kap部員in用心籌畫e5「正名、制憲、台灣國」說明祈禱會中，我koh一次聽見母親台灣e5呼喚：「大聲叫出我e5名台灣！」Ti7台灣國內，當泛藍e5政客以外來而且過時e5「中華民國」鐵罩掩蓋咱e5母親台灣，而且對岸中國鴨霸政權ti7國際社會四界(si3-ke3)打壓咱e5母親「台灣」國名e5時，做一個台灣國e5子民，咱tioh8 ai3真心勇敢叫出母親e5名，hou7伊國格kap美麗e5身份m5台灣國！
Tu2-tng7中國政權蠻橫制定侵略惡法m5「反分裂國家法」，企圖吞滅咱共同e5母親台灣國e5時，咱所有孝順母親e5子民long2 tioh8 khia7出來，3月26日行ti7母親台灣國e5首都m5台北市，向全世界出聲，ju2 che7子民行走出來，ju2能(e7)吸引國際媒體e5注目kap發聲。真心愛母親台灣國e5子民，才是真正有愛心e5人，也才會得到上帝e5賜福，ka7一個疼愛咱e5母親台灣國賜hou7咱做子民e5,去孝敬伊，去愛護伊！(作者為台灣基督長老教會牧師)



泡茶開講──田嬰跋落蜘蛛網該死
李正男

田嬰（蜻蜓）是水陸兩棲的昆蟲，成蟲交尾了後，母蟲會生卵，母蟲飛佇水面用身尾輕輕點入水中，每點一擺水著生落一粒卵，這著是「蜻蜓點水」，所以「蜻蜓點水」是傳宗接代的任務，伊毋是teh耍水，不過伊的動作，實在是大自然所安排一項互人看著真巧妙趣味的畫面，伊所生落水底的卵若無去互魚蝦水卒食去，著會孵化成幼蟲，台語名號做「水乞食」，一出世的幼蟲著會食水蛆（孑孓），較大隻時著會掠小魚小蝦小水卒來做食料，等伊大到成熟時著會peh上水面夾佇水草頂脫殼變成田嬰，毋免經過「蛹」期，所以田嬰是「不完全變態」的肉食性昆蟲。田嬰脫殼後大概一點鐘後著會展翅飛行，因為身輕翅薄，又閣目睭金，所以用田嬰也是大自然安排的飛行技術上\的飛行員，免用偌濟的喟力著會當掠著空中的飛蛾、戶蠅等小蟲來做大餐。
逐家攏知影，所有的蜘蛛全部攏會牽絲，但無一定攏全部會結網，親像厝內常在看著的大la5 gia5佮佇壁頂土腳跳來跳去的細隻戶蠅虎，伊著未結網，我有看著台灣上大隻的蜘蛛，應該是「人面蜘蛛」，chit款蜘蛛的尻脊phiaN呈黃色真顯目，插(chhap)烏色的人面形的斑點，攏活佇野外樹腳草埔中間結網，網絲有韌性又閣粘粘，上大的網差不多有一公尺四方，所以我想若是細隻鳥仔無注意去跋落蜘蛛網去互粘著，嘛有可能無法脫身peh起來。即嘛來講一般大細的田嬰若是去互跋落蜘蛛網，攏是振動翅股想欲脫離，啥知蜘蛛網振動一下，蜘蛛著會趕緊走來補絲，給田嬰纏到歸身軀親像「木乃尹」，了後才慢慢享受田嬰的肉汁。
即嘛我來ka7台灣人當做田嬰，ka7中國人當做蜘蛛，請逐家給我批評，看敢有妥當也無？
我是一個半工半農的68歲退休老人，我chit世人絕對未去中國CD，為啥物？因為你若想欲去中國CD，一定愛先提「台胞證」，才會當入關，你若是手提台胞證，著是你家己認定你是「中國人的台灣同胞」著毋著？講較白的，著是你已經家己跳落中國蜘蛛網的統戰陷阱囉。是按怎講呢？你手提台胞證踏入中國的土地，你敢猶會記得你是台灣人，也無嘛會互你的心智感覺講：「我是台灣人，也是中國人」，真正是應一句台灣話講：「毋捌毋驚，真捌真驚」。
前個月(2004年7月)台灣選總統了後，中國連續二擺的唱聲，「絕對無容允台商來中國than3錢，提錢轉去台灣舞台獨」，「絕對嚴查『綠』色台商的稅帳」，chit兩句話互台灣的股市崩盤七百外點，台灣股市的投資人，親像去互siau2人撞二下重棍，撞一下無死嘛吐血。中國蜘蛛用「優惠」台商的有利條件，誘拐台灣chit群台商田嬰，一隻一隻跳入結好的蜘蛛網，即嘛錢N去人兜，中國隨時攏會扳出豬肚面，你敢會當按怎？著是講連人攏拆食落腹，你敢哀會出聲？
閣來講台灣佇2000年總統陳水扁就職典禮唱「中華民鬼」的「鬼歌」（細漢讀中小學時有真濟華裔老師攏按呢發音）出名的張惠妹小姐，去互中國禁聲未當去中國唱歌than3大錢，嘛真正互台灣人同情佮欽佩，最近才解禁去中國做一場演唱會，轉來台灣了後，有人推測一定有去ka7中國會失禮認錯、悔過，中國才欲放伊干休？才欲互伊上台演唱，連呂副總統也問阿妹講：「若準台灣佮中國開戰起來，阿妹你會偎叨一屏？」阿妹嘛回應到真嫷喟講：「戰爭是大人的代誌，」好親像「中台之戰」佮伊無關係的款。莫怪有人講日本人統治台灣人50年，初幾年仔慢慢也摸慢慢也掠，才柵著台灣人的本性著是：「驚死、愛錢、愛面子，」這三項，著給台灣人修理到金熠熠，pau7頭殼pau7到乖lo3 lo3。好啦！話愈講愈離譜囉，我講呂副總統妳若問人中、台若開戰落去你欲偎叨一屏？按呢我建議你先去訪問「王永慶」佮「高清愿」chit兩個「大台商」。
有一句台灣孽畜a2話講：「話若欲講透枝，目屎會撥未離。」仝前月日a2台灣有兩個小姑娘a2,去新加坡CD，若親像是暗時出去seh8街看光景，去拄著新加坡的警察teh臨檢，兩個查某gin2仔攏無帶護照佇身軀，又明明是台灣人，偏偏也講伊是「中華民鬼」的人，明明是台灣人會曉講台灣話，偏偏也愛講「中華民鬼」的「鬼話」，佇新加坡講台灣話嘛是會通的，偏偏也著是毋講，著按呢才去互新加坡的警察當做是「大陸妹偷渡犯」，去互人掠去拘留一暗，轉來台灣才哭哭啼啼teh抗議，敢猶有啥路用？我講國民黨政府統治台灣上成功上值得人呵咾的，著是教出chit群四十歲以下，尤其是二十歲左右的另類台灣田嬰，教到互chit群人頭昏昏腦鈍鈍，毋知影全世界進步的民主國家，無一國無互中國人偷渡過，偷渡犯到每一個國家的目的攏是為著錢無惜犯法，作姦犯科增加別國困擾，若互人掠著閣會當免費遣送坐飛龍機回國，歸庄的人會給你當做英雄凱旋接待，chit群另類的台灣田嬰A毋知影中國人是全世界無面無皮，上互人討厭，毋知見笑是何物的14億人類之間的大族群，猶閣掠準會曉講「鬼語」是懸人一等的款，真正是悲哉閣兼哀哉！


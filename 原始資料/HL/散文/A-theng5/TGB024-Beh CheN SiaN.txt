Beh CheN3 SiaN2?
A-theng5

E-pou, khia7 ti7財經學院, tui3真理e5大門看--過, 微微e5風吹--來, 大學生teh開講, gin2-a2 teh chhit-tho5, koh有粉鳥ti7塗kha行. Chiah-ni7 sui2 e5光景, hou7 goa2暫時boe7記1 koa2煩惱.

來chia做工作人員第2工--a, 雖bong2真thiam2, m7-koh, 有1 tin7關心台語文e5 sian5-pai2 kap少年人, ti7 chia teh認真學習phah-piaN3, tak8-e5 long2 tau3-tin7用台語teh溝通, 真自然e5感覺.

Tng teh享受美好e5氣氛ham7空間e5時chun7, 目chiu前發生1 chan5交通事故, 2 e5人為tioh8真細節e5 tai7-chi3講boe7好勢, 汽車sio2-khoa2 khe5--tioh8就siang2 long2 boai讓siang2, m7知teh固執saN2?

講母語是真自然e5 tai7-chi3, m7-bat看過母語koh需要人chiah辛苦teh chhui-sak--e5. 是an2-choaN2像講台語chiah重要e5 tai7-chi3, 堅持e5人無夠choe7?

E-pou e5日頭真溫柔, ng3望chit種tiN-tiN e5感覺, 會化解所有e5問題.



囡仔hou7父母e5 10條誡
陳義仁*譯
美國一個教育專家講：「囡仔認真chhu--過 e5床巾，無論是m7是chhu了有整齊，媽媽千萬m7-thang koh ka7重chhu。」
Koh有一個博士bat寫一篇〈囡仔 hou7父母e5 10條誡〉，真清楚hou7咱看出囡仔e5想法kah [kap]感覺。
1.爸爸媽媽，我e5手細支，所以m7-thang 對我chhu e5床巾，我畫e5圖，hiat e5球要求hiah-nih8完美，我e5腳較短，請你行較慢--leh，我chiah toe3會著。
2.我來到這個世間iau2無外久，請mai3過頭ka7我限制，容允我好奇--一下，物件小chian7看mai7--leh。
3.厝內e5代誌是永遠攏做boe7了--e5,媽媽，請你小歇一下，用時間，回答我e5問題。
4.我e5感情真軟chiaN2，kap大人共款，be7愛 hou7人囉嗦雜唸。
5.我是上帝賞賜hou7你e5特別e5禮物，請保惜我、尊重我、引chhoa7我koh用疼管教我。
6.我需要鼓勵，才會大漢，m7-thang烏白罵我。千萬會記--得，你會使批評我所做e5代誌，但是mai3傷害我e5感情。
7.請hou7我有家己做決定e5機會，容允我有失錯，an2-ni我才會當tui3錯誤中學習，到我大漢，才有能力做重大e5決定。
8.請m7-thang逐項代誌攏beh替我做，若像我逐項無半撇共款；也請lin2 mai3掠我kah哥哥、弟弟、姊姊、妹妹相比。
9.爸爸媽媽，請m7-thang驚離開我，兩個人出去渡一下仔假--leh！囡仔需要tu2著--仔離開父母，親像父母tu2著--仔需要無受囡仔攪擾共款，koh an2-ne也是hou7 lin2 e5囡仔知影lin2婚姻美滿e5好方法。
10.請chhoa7我去主日學抑是禮拜堂。我愛上帝。	
（風向第10期，1991.年5月）
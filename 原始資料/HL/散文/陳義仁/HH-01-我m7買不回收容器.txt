

 
我m7買不回收容器e5飲料 
馬以功
陳義仁*譯
美國bat做過有關糞圾問題e5調查，發現糞圾佔上濟--e5,竟然是boe7當收回再使用e5飲料容器（te2飲料e5物件）。就制定法律規定所有e5飲料容器攏ai3收回，抑是規定ai3使用會當用了koh用e5 玻璃罐。
國內自從外國e5鋁箔包（外面是紙包，內面是一層e5鋁箔）kap保特罐（寶特瓶，一種塑膠仔，普通te2汽水）上市了後，因為真利便，就真濟人ai3用。某一間食品公司公開講：in已經賣出10億個鋁箔包，koh根據統計，國內每年用掉一億兩千萬支保特罐。M7若真浪費，koh，hiah-ni7濟be7爛e5糞圾，beh an2-choaN2？
目前咱糞圾e5處理，大部份kan-na7會當用埋--e5,佔所在、koh boe7爛。準講用燒--e5,燒塑膠類e5物件會產生真毒e5毒氣。鋁箔包燒boe7掉，koh無法度收回使用，是真浪費資源。
甚至，真濟人將鋁箔包kap保特罐烏白tan3,ti7水溝、路邊、水庫、風景區、深山.....破壞咱e5 自然環境。Koh，四界流，塞toa3水溝、下水道、入水口等等，造成水災，kap水源處理上真大e5困擾。
目前有關食品包裝e5法令，根本無考慮到這種包裝所toa3來e5後患。所以，想beh靠立法來禁止這類e5產品差不多是無可能。若是ai3生產者放棄利益mai3 koh用hit種包裝，是koh較無可能。唯一e5向望是，消費者聯合起來，抵制這類危害環境品質e5產品，咱e5未來才有向望。
（風向第1期，1989年11月）
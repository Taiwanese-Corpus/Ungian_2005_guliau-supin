

 
我m7用塑膠袋仔
馬以功
陳義仁*譯
意大利定一個目標，到1990年e5時，就全國m7生產也 m7使用塑膠袋仔，是世界上第一個公開表示拒絕塑膠袋仔e5國家。
塑膠袋仔有塑膠所有e5問題，製造e5過程嚴重污染，使用後，成做上嚴重e5糞圾。
減少使用塑膠袋仔，有一寡方法：
1、買物件，家己chah會te2--tit e5物件，甚至菜籃仔。盡量減少無必要e5塑膠袋仔，也苦勸店頭家較少hou7顧客塑膠袋仔。
2、選擇使用紙袋e5商店，建議使用紙袋仔e5 商店改用紙袋仔。
3、M7-thang用塑膠袋仔te2食物，尤其是te2燒燙燙--e5,會走毒出--來。
4、一個塑膠袋仔，應該加用幾擺。
5、清氣e5塑膠袋仔收起--來，會當送hou7賣某一寡物件e5生理人。親像te2會當剝皮e5水果，抑是提轉--來ai3 koh洗e5菜蔬，也m7-thang拒絕生理人hou7你m7是全新，但是清氣e5塑膠袋仔。
6、保鮮膜也算是塑膠袋仔。Beh lok toa3冰箱e5食物，盡量用有盒仔蓋e5物件te2--le3。
7、保鮮膜也盡量m7-thang kham3燒，有毒。
8、Be7當koh用e5塑膠袋仔，準講beh hiat-kak8,也ka7 lok做歸袋，hou7收回再製e5人會當歸e5提--去。
這陣叫咱減少使用塑膠袋仔自然是真痛苦e5 代誌。但是，咱看見塑膠袋仔糞圾hiah-ni7濟，塞toa3排水口，造成水災，kap其他逐種e5災害，boe7使tit無關心。
當然，上徹底e5方法，猶原是政府應該立法，定期限，禁止生產kap販賣塑膠袋仔，盡量用其他e5 物件代替，也減少無必要e5包裝。
（風向第1期，1989年11月）
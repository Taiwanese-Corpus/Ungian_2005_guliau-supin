ui3往事想起
我聽  tioh8  花開 e5  聲                                    
Achiak
        今年植物園 e5  蓮花，開 kah 特別 sui2 ，7 月 e5  中晝，我坐 ti7  水邊，欣賞出sui2 e5  花蕊，時間那親像 tng2去 20 年前，我看 tioh8 濁水中學坐 ti7  蓮花池 a2 邊theng3候花開 e5  cha-bou2  gin2-a2 。     
        1 路行來，坎坎 khek-khek ，竟 ma7 已經 20 冬，其中 e5  艱苦 kan-na7  ka7 -ti7  知 iaN2 ，chim2-a2 我有「輕舟已過萬 teng5 山」hit  chiong2 e5  快樂。   
        成長 e5  過程中，從來 m7-bat  停止對 seN3 命 e5  giau5-gi5 ，m7 相信 
seN3 命是無答案e5  演算，m7 相信人生 kan-na7  考試考試、讀冊讀冊，


iu7-koh想無人生有 siaN2- mih意義，ti7  功課 te3  kah 我無法度喘氣 e5 日子，我看無人生 e5 希望。我感覺 ka7-ti7  是「希臘」神話內面 hit e5 無暝無日 leh  sak 石頭chiuN7   山 ，石頭 sui7  koh lak 落去，koh 愛 teng5 sak  e5 「 薛佛西斯」。
        過去經歷痛苦 e5  勇氣，變作我人生 e5  資產，我明 pek8  幸福 be7 白白 ui3  天頂 lak--落來，人會 tang3 憑 ka7-ti7  e5  意志 kap 拍拚，選擇 kap 創造 ka7-ti7  e5 人生。 
      1 e5  熱人 e5  中晝，我 tng2 --去我 e5 母校濁水中學，si3-ke3 lau-lau  leh ，校園 tak- ui7  long2 有我 e5  kha  
jiah ，我無快樂 e5  中學生活，toh 是 ti7  這 e5  美麗 e5 校園度過 e5 。hit  陣，我唯一 e5  快樂是黃昏 e5  時，


倒 ti7  運動埕 e5  草 a2 埔，看天頂 e5  雲泅來泅去，作各種 e5 變幻。 chim2-a2  校園 ke 真 che7 「雄偉 e5 建築」kap  美麗 e5 景致，我問 ka7-ti7  khah-su 青春 na7  e7 -tang3 teng5 來，是 m7  是願意 tng2 去中學時代，答案是千萬 e5  m7 願意，1 點 a2  long2 無 tiu5-tu5 （躊躇），koh  ka7-chai3  人生無法度 teng5 來。       
         Tu-tioh8  校長，I  泡茶請我，茶米茶tu2--a 好厚，話題 ma7  sio-lo7 ，有 1 e5  話題雙方堅持 ka7-ti7  e5  看法，I  認為 tak8-e5  long2  愛認真讀冊考大學。無 m7-tioh8 ，讀過大學 e5  人，可能 long2 願意時間 ti7  大學時代停睏，m7-koh ，an2-ni kam2 -toh 代表所有 e5  人 long2  愛讀大學？我認為是所有 e5 人 long2       
期待 1 e5  自由、開放、活潑，e7-tang3 獨立思考 e5  學習環境。長久以來 lan2  e5 「精英教育」是 m7 是行 ti7  正確 e5  路，kan-na7  看chim2-a2 奇奇怪怪 e5  社會亂象，白chhat8  無廉恥 e5 滿 si3-ke3…toh  知 iaN2  a2 。na3  gin2-a2  連笑起來 long2  無快樂 e5  時，我 m7  知 lan2  社會 e5 希望 ti7  toh ui7  ？      
 1 大堆考試，推 sak  gin2-a2 ng3 前行，過關斬將，甚至是 ka7  別人 lap ti7  kha 底，頭賞 e5  phok-a  聲 chhui  lo3 ，in  學會曉『物競天擇』『唯我獨尊』e5  驕傲 kap 自大，na7  考無好 e5 ，be7 su  ui3  天頂  poah  落來，『揠苗助長』最後是 kui-e5 園 long2 pha7-hng 。
        Ti7  高職教冊 e5  hit  2 年，看 tioh8  真 che7  失去自信 e5  gin2-a2 ，甚至是自暴自棄、偷走書、sio  拍、ka2 車、離家出走…，in  e5  心悶 kap ut-chut  有 siaN2人了解？無論 li2  hoah goa7 大聲，講 kui  pai2 ：「天生我材必有用」、「 tak8-e5 人 long2 是天地間獨一無二 e7 」，受傷 e5 心 kam  hit-ni7  簡單復原？我深深同情 chia-e5  bu5 辜 e5 gin2-a2 。
        校長用 i 誠懇、堅定 e5  口氣講：「na7 m7 是 hit  陣 li2  有讀大學，今仔日kam 有 hiah-ni 深 e5  看法 kap  感受？」我無想 beh koh 講 siaN2 ，有 1 種悲傷 ui3 心底bun3 出來。
人siong3 大 e5  悲哀是經過別人授權，chiah  肯定 ka7-ti7  e5 價值，通過大學聯考 e5  我，na 經過火燒 koh 重生 e5 鳳皇，人對我負面 e5  看法 long2 完全消失，我得 tioh 從來 m7-bat 有 e5  解脫 kap 釋放，ti7  放榜 hit  1 工。
        Kan-na7  我 ka7-ti7  知 iaN2 ，我猶原是原來 e5 我，seN2 命 e5 本質無任何改變，有善良、溫暖 、體貼、包容e5 心房，改變 e5  是別人對我 e5  看法。
        Na3  講今仔日有 siaN2-mih  成就，是我有 ka7-ti7  e5  身世、經驗、kap 對seN2 命、土地 e5 關懷 kap 堅持，m7  是因為我 e5 學識、 財富 ah 是社會地位。
        An-ni  lan2  chiah  e7-tang3 了解，Lan2 e7-tang3 是快樂 e5 作田人、愛心看顧病人 e5  護士、熱心服務 e5  運將 、hou7  tak8-e5 歡歡喜喜 e5  店員…，Lan2 e7-tang3 是人無看chiuN7 目 e5  菅芒花、e7-tang3 是 seN ti7  山  kham2  e5  鼓吹花、市場 hoah8 價 e5  玫瑰花…，ka7- ti7  開 ka7-ti7  sui2 ，展現多采多姿 seN2 命 e5 光彩。
        有內涵 e5 seN2 命 siong3 sui2 ，ti7  安安靜靜 e5  中晝，我聽 tioh8 花開 e5  聲音…。
                                                                                                                                                      2002.10.04

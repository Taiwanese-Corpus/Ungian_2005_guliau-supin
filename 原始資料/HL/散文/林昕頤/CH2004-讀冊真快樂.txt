國小組 散文 第三名

讀冊真快樂
新庄國小 林昕頤
指導 陳幸枝老師

我讀幼稚園e5時陣，牆圍仔隔壁，就是新庄國小e5運動埕，運動埕內底，有chiok濟囝仔兄、囝仔姊，ti7 chiok曠闊e5草埔仔走來走去，感覺chiok欣羨--e5。心內chiok期待，會tang3 phaiN7冊包，去對面讀冊。
期待e5時陣來--a,九月初一是新生入學e5日子，心內抱著期待kap好奇e5心情，就toe3阿母去學校報到。第二工正式上課，因為無阿母e5陪伴，感覺全部long2無仝款。第三工，我就一直hau2,ka7阿母講：「我無愛去讀冊」，阿母耐心ka7我講，因為我大漢--a,che是我讀冊e5第一站，會熟似新e5老師、新e5同學、新e5環境，抵開始一定be7慣勢，等你熟似學校了後，你會感覺讀冊真趣味。是真--e5!老師教我bat chiok濟字，ma7教我chiok濟知識kap趣味e5常識，我chiok歡喜--e5!
Chit-ma2我有讀著囝仔歌學台語，第一課「一二三，穿新衫；四五六，冊愛讀；七八九，m7-thang hau2;歡歡喜喜來學校」。這幾句就na2像leh講我e5心情，chit-ma2我感覺讀冊真快樂neh！


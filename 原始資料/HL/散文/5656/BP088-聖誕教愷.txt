聖誕、教會
5656 
聖誕節m7-taN7 是宗教e5 節日，上歡喜--e5 應該是青年男女，趁chit個機會開各種暗會狂歡。
M7-koh年歲40以上e5 朋友，應當long2 iau2 e7記得美援e5 年代。
美援e5 時代，一般百姓有法tou7 ui3 國民黨政府手--nih 得著好--處-e5 真chio2 真chio2 (tak8 年hiah大筆e5 金援，ma7 是1本糊塗siau3)。M7-koh 一定long2 iau2 e7 記得ui3 教會得--著e5 種種幫助。像講疫苗、特效藥，像講麵粉、牛奶粉、罐頭、糖a2餅、衫a2褲……。Ti7 物質欠缺e5 gin2-a2時代，ui3 教會得著真che7 溫暖。
我iau2 e7記--得，ti7 我4~5歲e5 時，因為出phiah，kui身軀發燒be7 退，goan2 ma-ma ka7 我aiN7 ti7 kha-chiah-phiaN，行差不多1公里hng7，去教堂求神父hou7 我食藥a2 e5 情形。
看chit-ma2 e5 少年人，畏食艱苦、beh 食好穿好、重享受e5 人生態度，是m7是真che7 si7大long2 e7 搖頭吐大khui3--leh？

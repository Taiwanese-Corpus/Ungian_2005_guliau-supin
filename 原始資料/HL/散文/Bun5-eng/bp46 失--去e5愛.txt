∮愛e5 花園
失--去e5 愛
Bun5-eng
你lan2 e5 愛，親像人e5 手骨，忽然間有人giah8 斧頭，對中斬--落-去，血tin-tin 流，傷心koh 疼痛，m7-koh，你無講1句話，放我1個人做你去，行hng7-hng7。我無怪--你，只是滿腹e5 疑問，是an2-choaN2 tam7-poh8-a2 交帶都無？你e5 膽量ti7 toh 位？
我知影，m7 是我無夠好，只是環境hou7 你m7 敢有表示。我知影，我e5 情有夠純，我e5 愛有夠真，只是環境hou7 你tiam7-tiam7 m7 敢chhih8-chhngh8,暗暗藏著我e5 傷心kap 無奈。1遍 koh 1 遍，1工koh 1工，1年koh 1年，我祈求上天賜我1份情愛──1份堅定有緣e5 愛情。你e5 出現hou7 我相信，上天聽著我心聲，我滿腹e5 心聲，上天回應我e5 祈求，我性命e5 祈求。

台語新選組
台灣話台灣字

大新國小陳玫君老師
頭一pai2 接觸著台語文學，就 hou7 我感覺tah心，讀--起來chiaN5 有感情chiaN5 趣味，實在be7-bai2。
 Chit-ma2社會出現chiaN5 che7 本土化e5 台語文學作品--a，台語社團、台語刊物e5 出現，真正親像竹山出e5麻竹筍，愈puh愈che7 ，一koa2 關心母語e5 朋友tak8-e5 tau3-tin7 讀台語文章，相kap鼓勵創作, iau2 koh有電視頂e5 連續劇，ma7 toe3   leh時行用台語來發音。
本土化e5 趨勢，為beh尊重知識分子e5 心聲，真che7 大學e5 課程開始開有台語課--lou3 ，由台語課e5 開課，證明台語m7-na7 是日常生活用語--nia7-tiaN7，ma7 是一門真有深度e5 學問。可惜目前學校師資無夠，無法tou7 普遍來教學生學台語，好ka-chai3 教育部已經進行教育改革，beh正式hou7 lan2 e5 gin2-a2 ti7學校學台語，che kah khah早學生gin2-a2 ti7 學校講台語ai3 罰錢e5 時代無kang7--lou3!
Che7-che7  人提出「嘴講台灣話，手寫台灣字」e5 口號，siaN2-mih 是台灣字？用拉丁字母寫--e5羅馬字會tang3 呼出台語音，用ㄅㄆㄇ呼音--e5 是北京語，一般台文e5 書寫用漢字，寫會通當然真好，m7-koh tak8-e5 long2 知影，beh 100％用漢字來表達Holo台灣話，是無可能e5 tai7-chi3 ，所以有一koa2 語言學家、台語文e5 工作者chiah提出用漢羅lam7 寫e5 方式，來解決這個問題。
這 pai2 e5 研習，老師koh ka7 gun2 紹介HOTSYS這個台文電腦輸入e5 軟體，koh khah hou7 gun2 對推sak台語文有信心。請tak8-e5 做夥來學台語，做夥來推sak台語文。

P.S.：老師e5 台語講了be7-bai2,我上kah意每pai2 結束晉前long2 會唸一篇台文，老師e5 聲調chiaN5 好聽，ma7 chiaN5 欣賞hia e5 台語歌謠、歌詞。

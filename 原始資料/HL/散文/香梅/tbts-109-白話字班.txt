 【我e5第一篇台文】	  	
白話字班            香梅

台福教會林茂道牧師聽講阮紐奧良有人想beh學白話字，伊tioh8發批通知台灣同鄉，ti7舊年九--月招生開課，每禮拜五暗時七點半借台福教會，beh教有趣味學白話字e5同鄉。
看著這個好消息，阮一陣攏總有十六位e5老學生，開始ti7拜五暗，準時歡歡喜喜去上課。每擺e5課程是牧師教白話字，然後牧師娘講一koa2台灣俗語(俗語表現祖先傳--落-來e5智慧) ，另外koh用白話字唱聖詩。雖然阮這班有一半以上m7是上帝e5信徒，但是阮攏用心學習，而且聖歌唱kah真歡喜心。上課了koh有點心thang食koh thang配話。
初級班ti7 2002年十二--月結業。Ti7結束進前，牧師出一個題目“我e5家庭” hou7大家練習寫白話字e5作文，每一個人攏寫kah真趣味，攏有特色。我ti7 chia beh深深感謝牧師、牧師娘~ 恁有“有需要e5所在，我to7去” e5精神，恁確實teh行主e5道路，恁是阮大家學習e5模範。
牧師鼓勵我投稿，下面是我e5白話字作文“我e5家庭”，chham大家分享。

Ji7-chap8-ni5 hu-chhe kiat-ian5 
IN7-hiong phah-piaN3 chou chit8-ke 
Seng-iong2 hau7-seN cha-bou2-kiaN2 
Nng7-e5 kou2-chui tak8-hang7 e7 
Gin2-a2 hak8-giap8 iau2-boe7 seng5 
Pe7-bu2 jin7-chin cho3 khang-khoe3 
Ng3-bang7 kiaN2-ji5 kin2-kin2 toa7 
Chha5-bi2 iu5-iam5 chiuN3-chhou3 te5 
U7 hi2-lok8 ma7 u7 chhiong-tut8 
Hi2-chhiu5 ai-lok8 tng2-ni5 koe3 
Bang7-siong2 Hong5-lai5-to2 siong7 sian 
Ang-bou2 siau-iau5 iu5 si3-ke3 

二十年夫妻結緣
異鄉拍拚組一家
生養後生查某kiaN2 
兩個古錐tak8項會
Gin2-a2學業猶未成
父母認真做khang-khoe3 
Ng3望kiaN2兒緊緊大
柴米油鹽醬醋茶
有喜樂ma7有衝突
喜愁哀樂轉年過
夢想蓬萊島上仙
尪某消遙遊四界 




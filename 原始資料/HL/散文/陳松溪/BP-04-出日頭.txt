出日頭
陳松溪
真救兄平安：
Koh 再看著你e5 phoe，真歡喜。
Hit 一時ti7 網路頂long2 無phoe，感覺真稀微。Chit-ma2 koh 鬧熱--起-來-a。
日出有koh khah 強烈e5 sui2,因為漸漸teh 發光e5 光景hou7 人真正充滿無限e5 希望。Koh 日出了後遍地long2 光iaN3-iaN3。光chhio7 大地，hou7 大自然long2 活潑--起-來，會sai2 得講真sui2。愛日落e5 人long2 ma7 koh khah 愛日出。
Ti7 台灣看日出e5 所在除了阿里山以外，ma7 有真che7 所在。我知影ti7 墾丁e5 海邊kap 鵝鑾鼻，美軍招待所東peng5 看日出是上好e5 所在，特別ti7 5--月頂旬long2 無雲jia-kham3 e5 日，ti7 chai2 起時4~5點e5 時chun7。
Ng3 望你有機會來台灣看日出。

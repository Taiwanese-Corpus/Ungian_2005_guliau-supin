老人e5 趣味
陳松溪
Goan2 tau 附近，最近有一間新光三越百貨公司開幕，ui3 厝--nih 行大概400米，kian3 若日頭beh 落e5 時，我to7 行去hit 間公司，坐電梯到13樓欣賞，an2-ne 一兼二顧，摸la7-a2 兼洗褲，na2 運動na2 欣賞日頭落e5 sui2,ti7 hia teh 看日頭落--e5,kan-taN 孤我一人nia7-nia7。
Tak8 人到hit 個所在long2 teh 看街路iah 是建築物，in ma7 看kah 真歡喜，總--是m7 知an2-choaN2，nah 會beh 看hia-e5 a-cha e5 街路kap 無美觀e5 建築物，無beh 欣賞hit 個真sui2 e5 日頭落。Che kap 台灣人無beh 欣賞台語，顛倒去使用華語kang7 款。

台語文e5主流
台語文字有漢字(無法度完全寫出台語)kap台灣羅馬字(通稱白話字)，其他各式羅馬字如TLPA、通用拼音等long2是注音符號，in使用變調標音m7是標本調，無法度表現台語特色e5變調；in m7是文字所以無字典kap文獻。
經過台語語言學家鄭良偉教授、李勤岸教授等肯定koh推廣e5台灣羅馬字，現此時漸漸成做主流。鄭良偉教授榮任台灣國家語言推廣委員會主委以後，社會大眾漸漸了解台灣羅馬字ti7台語文e5歷史地位，使用台灣羅馬字百幾年e5台灣長老教會最近發起連署來ka7伊肯定。最近教育部通過真理大學kap中山醫學大學設立台語系，long2是使用台灣羅馬字，這款e5主流驅勢e-tang看出，有學術地位e5台灣羅馬字是台灣人e5最佳選擇。
以前無了解而使用台灣羅馬字以外e5台語教學，若有眼光tioh8緊改換做台灣羅馬字，才be7浪費時間kap精力。

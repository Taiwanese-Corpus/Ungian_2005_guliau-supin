有人an2-ne講
Chhia-poah8-peng2
呂子銘
★ 數學系讀到三年，感覺『三高』(1)chiok phaiN2 讀，就 轉去物理系，無想到『三力』(2)koh khah phaiN2 讀。
註：
（1）三高：高等微積分、高等代  數、高等幾何。
(2)三力：古典力學、電動力學、量子力學。
★手中有一koa2股票long2 be7 起，就ka7 賣掉，換買另外一支，無議誤第二工，賣--去e5 soah大起、買--著 e5 soah大落。
★買一份報紙，行到 500公尺外e5 店a2 去買，樓kha就 有，na2 tioh8  chiah費氣？Kan-taN 為著樓kha hit個店員be7-hiau2 講台語。
★翁bou2  be7 合離婚，各人ti7 社會liu3 幾na7年，一直chhoe7無khah適當-- e5, 『將絹來比素，新人不如故。』，決定『破鏡重圓』，A2-koh in e5 gin2-a2 ，五年e5 經歷，比人十年khah che7 。
★頭家凍霜，決定辭頭路，ka-ki7 做頭家，無想到，時機tng2 bai2,一年趁-- e5 khah輸以早三個月e5 月給，m7 知會sai2  koh tng2--去無 ?
★這條路一直去，免幾分鐘就到位--a，na2 會ti7 chia駛來駛去、了時間？為著beh chhoe7一個停車e5 所在。
★一個非洲人對GOLUHU選手講：「準講lin2 e5 目的是beh ka7 hit粒球poe2入去khang-a2 底，na2 會無愛用手theh8 去ka7 tan3-- 落去leh？」
 ★一個經濟學家來到南洋，i對LOCAL e5 人講「Lin2應該chhoe7一份khang-khoe3,好好a2 做。」
南洋人講：「做khang- khoe3了後--neh？」
「做khang- khoe3了後，lin2就會得著一koa2錢。」
「得著錢了後--neh？」
「得著錢了後，lin2就會tang3買需要e5 物件，了後就會tang3 hioh-khun3 。」
「An2-ne免，gun2 taN 就 ti7 leh hioh-khun3 。」 
★一台sui2-sui2 e5 豪華轎車
Ti7 美國---眾人當做一項藝術品，欣賞幾分鐘就離開。
Ti7 台灣---假hiau -pai，等無人看--著，ka7 偷劃--一sai。
Ti7  Italy---好肉票，tng2 去計畫。
Ti7 日本---tak8-e5 long2真無閒，無人注意。
Ti7 中國---無故事thang講。
★三個留學生，日本人、中國人、印度人toa3 ti7 kang7一間宿舍。
有一工，一隻豬搬來toa3做夥，日本人代先搬走，經過十工，中國人ma7 搬走，第十一工，豬搬走。
★台北街頭。
做烏手e5 A文tu2 著故鄉e5 鎮長，緊去招呼。
A文：「鎮長伯--a，你hiah 罕行，到台北來？」
鎮長：「是--a，你ma7 kang7款，先講你來台北chhong3 siaN2  ？」
A文：「Iah都 一koa2紡織勞工，行上街頭抗議，暗時beh ti7 經濟部頭前露營，goan2 怪手工會ma7 來ka7 讚聲，[猴死，豬哥ma7 無命]，koh soa3 --落   ，iau2有其他工會beh起--來。換講你？」
鎮長：「我會起--來，主要是[宋phan3--e5 ]beh辭官，hit年i答應講，lan2庄--ni會tang3補助五億建設經費，到taN iau2無一點a2影跡，[允--人khah慘欠--人。]，i  　beh 辭官無要緊，這條錢先撥--落來chiah講。所以goan2就ham7別個鄉鎮市組成一個[討錢聯盟]，要求法務部絕對ai3叫 [宋phan3--e5 ]出面解決。」
 A文：「是an2-ne--ou ！若順利beh tng2故鄉，小招--一下。」

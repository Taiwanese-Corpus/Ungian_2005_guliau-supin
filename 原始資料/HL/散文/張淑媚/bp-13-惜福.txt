台語新選組
惜福
──彰化縣中小學教師母語(Holo話)研習成果

寶山國小張淑媚老師
有一工去道場聽道，有一位講師an2-ni講：I有一pai2 去訪問三個九十外歲e5 老大人，問in 長壽e5祕訣。其中一位a公--a講：「也無siaN2 -mih 祕訣！我心內long2 感覺人生就是an2 -ni，你好！我好！tak8 -e5 好 ！hah!hah!hah!」另外一位老a婆講i長壽e5祕訣就是：「我tak8 chai2起運動e5 時，就順soa3 khioh字紙，ka7 路邊e5簿a2 紙、新聞紙一張一張khioh--起 來，khioh到一大綑chiah theh8 去賣，得--來e5錢chiah theh8 去印善書，會tang3 運動koh 會sai2 得積福德，真是『一兼二顧，摸蜊a2 兼洗褲』」。聽了後，實在hou7 人chiaN5 感動，隔tng2 工就講hou7 學生聽，ah m7-koh in soah ka7當做笑話leh聽，hou7 我真感慨凊心。
會記得細漢時，學校推行「你hiat！我khioh！」e5 活動，tak8 -e5  long2 真配合，學校內看無半張垃圾a2 ，ah chit-ma2 你若是叫一個gin2-a2 去khioh一張垃圾紙，i會ka7 你講：「He也m7 是我tan3 --e5- a！」親像chiok 驚去hou7 人phiN-- 去！時代真正變--a，khah 早a-ma2 ka7 gun2 講，有寫字e5 簿a2 紙ai3 theh8 去火化燒掉，chit-ma2 e5人soah 隨便theh8 簿a2 紙來包物件；khah 早e5厝邊隔壁long2 真相照顧，門口埕店口面long2 掃gah chiaN5 清氣；chit-ma2 e5人lian7 toa3 對面ma7 無teh相借問！實在m7 知惜福！P.S:Khah 早對台語有一koa2 偏見，因為時常聽人用三字經垃圾話罵--人，ah m7-koh這遍參加台文研習了後，hou7 我改變想法，已經發覺著台灣話e5 sui2、台灣歌詩e5雅，實在真感謝老師e5 指導，對台文e5 學習，我愈來愈有趣味。 

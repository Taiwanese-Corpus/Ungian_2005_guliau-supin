∮Bong2 pho3-tau7
日本兒童節
小島敏子
Ti7 日本，3月初3是「女童節」。Hit 個時chun7,厝--nih 有cha-bou2 gin2-a2--e5,ai3 khng3 1-koa2 柴頭ang-a2 ti7 厝內，ang-a2 身軀穿真kou2-chui e5 日本kimono 衫，希望cha-bou2 gin2-a2 大han3 了後ma7 會真sui2、真好命、真幸福。聽人講，柴頭ang-a2 khah 早khng3--leh，女童節了後khah 早整理--leh khah 好，an2-ne cha-bou2 gin2-a2 會khah 早結婚。
5月初5是「男童節」。Hit 個時chun7 有cha-pou gin2-a2 e5 家庭，厝內ai3 khng3 cha-pou gin2-a2 e5 ang-a2,厝外口ai3 khng3 3尾用布做e5 魚a2,kap 真che7 色e5 布條a2。Hit-koa2 布條a2 是ui3 中國e5 『五行說』傳--來-e5;ah，3尾魚a2,烏--e5 代表a-pa，紅--e5  代表a母，青--e5 是gin2-a2。Goan2 日本人講：「鯉no ho-i ko-i-no-mo-ri」，就是中國話『鯉魚登龍門』e5 意思。厝--nih khng3 e5 男童ang-a2,頭殼戴頭盔，是希望cha-pou gin2-a2 大han3 了後真巧koh 真勇敢。
來到台灣了後，我知iaN2 Lan2-lang5 5月初5是「5日節」，hit-chun7 台灣人ai3 食肉粽、看poe5 龍船，食e5 肉粽kap 日本人e5 粽無kang7 款，m7-koh ti7 Nagasaki (長崎) ma7 有ko3 船kap 食肉粽e5 風俗。
Ti7 台灣ma7 有gin2-a2 e5 節日，4月初4是『兒童節』，學校hioh-khun3,m7-koh 無siaN2-mih 特別e5 tai7-chi3。Ti7 這個節日，pe7 母會買mih8-kiaN7 送hou7 gin2-a2,koh chhoa7 gin2-a2 去chhit-tho5。
Kang7 款名e5 節日，做無kang7 款e5 tai7-chi3,真趣味。

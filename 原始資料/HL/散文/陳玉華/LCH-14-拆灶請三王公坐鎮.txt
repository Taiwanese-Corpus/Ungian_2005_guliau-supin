

拆灶請三王公坐鎮
陳玉華

咱的社會是愈來愈發達，大多數e5都市人攏滯置高級住宅，欲洗身軀佮煮飯、hiaN5茶，干那用手輕輕給瓦斯源頭切一下，火著來也。莫講是用灶來hiaN5火，我看連厝尾頂e5厝瓦to7強欲滅跡去囉。阮莊腳即當陣猶閣有幾偌戶，剉柴hiaN5火煮飯、炊粿。嘛有一寡人給祖先留落來e5舊灶保存起來。
秀琴佮阿牙e5灶亦有30冬e5歷史也。毋過久無咧用，嫌灶相鎮位，想欲來給敲掉，心肝底又閣驚去沖著煞，所以參詳了後，隔轉工e5透早，秀琴著chhoan5鮮花、水果、清茶、金紙，去呼請三王公，請示三王公敲灶e5日子，秀琴先點三欉清香，合掌，嘴唸講：「信女秀琴參阿牙拜請三王公來降臨，信女今仔日想欲請王公明示。信女我秀琴e5灶是pheng7東e啦，抑阿牙e5灶pheng7西。阮欲請示三王公，當時也來拆灶較好勢。今仔日有出日頭，日子誠L，阮來給動工好否？」
磕了博無杯，秀琴閣唸講：「抑無當時，初四冬節日好否？」
阿牙講：「秀琴博初四e5,講啥磕了聖杯。王公知影我阿牙做代誌無彼潦草，王公知影我阿牙一定會聽la-li-o。」
講即個日九點我一定會聽。秀琴to7講：「好囉，拍算是日子Le5款。」秀琴毋捌字，卻博初四。我路尾拄好聽la-li-o講，初四日子誠bai2,初四受死日，是大凶，吉喜事不取。
「抑毋著也咧，」我講：「秀琴也，你博杯講初四，初四e5日子hiah bai2,你欲拆你去拆，我無欲拆。」
了後，秀琴看我無拆，嘛毋敢拆，佳哉，我徛tiam7灶腳想：「這三王公嘛會食糕仔咧。」
那有人博杯是：博pheng7東佮pheng7西，毋著給博講：灶是坐北aN3南，啥物講：pheng7東佮pheng7西，秀琴講按呢pheng7 e5,那有準算。毋著講：坐北aN3南e5,才有準算。哇！piang3也，按呢無準啦。
隔轉工，阿牙家己呼請三王公。王公允准初九拆灶，啥物時辰攏總會使拆，攏會安全。阿牙講：「我少年e5 時較毋捌。即嘛，食到老才知，若欲做啥代誌，攏愛問神博杯，愛掀日仔簿來看，未駛亂使做e5,按呢慎重攏總是較安全e5。」
動灶彼一工，我問王公，拆灶動工e5時，敢欲去看，去坐鎮監督，王公講好。
瓦斯管撣落來e5時，我有閣請示王公，敢欲入大廳坐？伊毋肯，伊欲滯遐看到好。彼工置遐，彼灶磚碇khok khok，阮直直摃，王公置遐直直看。錦賢講：「喔哦！我一下摃，囥置灶邊e5大台瓦斯遂歸台攏pheng7落來。抑當(taN)這害也，當是欲按怎？彼條瓦斯管遂khah8稠咧。」
阿牙講：「免煩惱，有王公置遮，足安全啦。」彼日你按怎摃，瓦斯管彼爿無一粒石頭仔，嘛無一塊磚仔角噴著叨位。三王公偌有靈感咧，錦賢啊，你當嘛to7知影喔。
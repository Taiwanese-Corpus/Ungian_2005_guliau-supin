228事件小說──《人力車伕》創作自述

華語： 胡長松, 台譯：Lim5 Chun3-iok8
1947年e5二二八事件，台灣民眾死難人數估計ti7一萬人至三萬人之間。以當時台灣島民六百萬人來計算，死難比例佔六百分之一到二百分之一，是相當驚人e5人權事件。為甚物會發生這種事呢？chiah-e5人是為甚物來受難neh?In e5面貌如何neh?Ai3如何來確保chit種事be7 koh再發生neh?長久以來，chiah-e5問題盤據ti7我e5心裡。Tui3 an2-ni,2002年起，我開始一系列二二八台語小說e5寫作計畫，總是想beh為自己e5問題chhoe7-tioh8一寡初步e5線索，並將伊展現hou7讀者。《人力車伕》toh8是其中一篇作品。
這段時間以來，我也零星teh閱讀了一寡二二八e5歷史資料，包含tioh8三個部分：第一，是政府機關e5檔案資料，譬如台灣省文獻會、中研院以及國史館e5檔案彙編；第二，是學者e5論著，譬如史明先生e5《台灣人四百年史》、李筱峰先生e5《解讀二二八》以及賴澤涵先生主筆e5《二二八事件研究報告》等等；第三部分，則是hou7我受益上大e5事件人物回憶錄kap口述歷史。是ah,近年來出現ti7市面有關二二八e5資料，kap過去比較起來是加真充足，這對咱來理解chit-e5整個事件真有幫助。A2針對小說創作，我真緊就發現自己感覺上興趣e5部分，是整個事件中e5受難者kap同時代e5台灣一般人民e5面貌。我關切in e5遭遇、in e5處境、in e5情感以及in e5生活真相，這一切ti7當時e5政府檔案中，是完全被忽視e5,至於ti7近代學術e5論著中，toh8干單e7-tang3能概略勾勒，oh得講tioh8細節。我認為這是文學寫作者e7-tang3著墨e5所在，所以自然而然，創作e5重心也就放ti7 chit-e5頂頭來。
當然二二八事件e5時代背景是有khah複雜e5,不過，ti7到今(taN)e5寫作過程中，hou7我感觸最深e5,是資料中所顯示出e5當年外省人kap台灣本省人之間e5史觀差距。譬如對ti7「日本統治」和「日本人」e5看法，外省人kap本省人之間e5差距kah-na2鴻溝；對ti7「中國統治」kap「中國人」e5看法，m7免講，hiah-e5差距koh khah大。Chit-e5差距是二二八e5成因之一，同時，二二八也擴大了chit-e5差距；令人惋惜e5是，伊至今kah-na2猶koh存在ti7-teh。當前來看，若「族群融合」果真是台灣各族群普遍追求e5價值，an2-ni,族群間互相理解對方史觀可能就成做一件重要e5事。台灣本省族群長期來接受中國化教育，對ti7外省人史觀be7-tang3講無熟悉；相對來講，外省族群是m7是最好也來理解台灣本省人e5史觀neh?就chit方面來看，我認為認識(bat)二二八是一個真好e5開始。
Toh8是an2-ni,原文台語e5《人力車伕》翻譯做華來發表，目的是beh期待自己e5創作，除了會kap台語族群e5讀者分享以外，也e7-tang3同時供作其他族群e5朋友作為交流參考。(作者是「台灣e文藝」e5總編輯，本文為「印刻文學生活誌」二月號所寫)

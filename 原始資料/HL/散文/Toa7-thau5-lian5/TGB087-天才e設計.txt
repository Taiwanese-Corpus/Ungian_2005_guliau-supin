天才e5設計── ai3 peh樓梯e5 kha踏車道

Noya
天氣sio-joah8 e5 10月天e-tau3, goa2 kap朋友than3禮拜時a2, 沿kha踏車道, 騎kha踏車ui3淡水beh去社a2看路牌面頂寫e5『史前遺跡』. 照kha踏車道e5路牌看--來, chit段早to7通--a, goa2 kap朋友to7 na2欣賞淡水河e5光景, na2享受hou7日頭phak8 kah流汗e5爽快.

騎過紅樹林, 竹圍a2, Kan-tau7, 士林, kui choa7路人不止a2 che7, 看--起-來tak8-e5 long2 than3 hioh-khun3時a2出來teh運動, hioh喘. 順洲美橋e5 kha踏車道, goan2騎過基隆河來到社a2 chit頭, ah......nah e7 an2-ne? Chit頭e5 kha踏車道m7是像tu2-a2 hit頭是平e5 chhu-kia7, soah顛倒是樓梯! Kha踏車道? 樓梯? Chhim2頭a2 e5 hiau疑, tauh8-tauh8-a2變做siunn7-khi3. Che是toh 1國e5 kha踏車道? Che是toh 1 e5天才設計--e5?

Khia7 ti7樓梯口, goa2 kap朋友tong3 ti7 hia, 氣kah m7知beh ka7 kha踏車kng--leh peh樓梯, iah是seh8 hoan頭. Chit chun7看tioh8有1 e5老歲a2喘phenn7-phenn7 khia7 ti7樓梯hia teh hioh-khun3, i e5 kha踏車khng3 ti7邊--a2, ka2-na2 teh ng3人tau3-sann-kang7, m7-koh ui3 i身軀邊過e5人, na2像無看--tioh8, 繼續ka7 ka-ti7 e5 kha踏車kng--leh peh樓梯起--來. 朋友替hit e5老歲a2 ka7 kha踏車kng--起-來, i說多謝了後繼續騎chin3前. 看身軀邊e5人1 e5接1 e5過, 有e5用kng--e5, 有e5順樓梯邊--a5 e5 chhu-kia7用牽--e5, be7-su對che chiann5 su3常--a. Goa2 kap朋友boai3 an2-ne hong5 chau-that, to7 seh8 hoan頭騎--tng2-去, chit工歡歡喜喜出--去, tng2--來e5時soah kui pak-tou2火.

隔tng2禮拜, goa2 koh kap朋友騎ou-tou2-bai2來到kha踏車道, chit pai2來是為tioh8 beh hip相. Ka7 2頭無kang7設計e5 kha踏車道hip了, chiah發覺樓梯不止a2長koh kia7, to算有eh8-chinn-chinn e5 chhu-kia7 thang牽車, iau2是chiok無利便. Goa2想無有siann2理由e7-tang3解說是an2-choann2 chit頭e5 kha踏車道ai設計做樓梯, thai3 boai3連hou7 4輪--e5駛e5洲美快速道路ma7設計做樓梯? Tng teh hip相e5時chun7, tu2好有chit8家伙a2停ti7 goa2邊--a2, in teh討論kam2 beh peh樓梯騎去對岸, 結論是boai3, in講an2-ne siunn thiam2 ma7 siunn危險, koh再講in koh有gin2-a2 ti7--leh.

Ti7 chit e5天才e5設計邊--a2, 是社a2沿pou3岸e5 kha踏車道, kha踏車kang7款無法tou7騎--起-lih, ai3 peh樓梯, 用kng--e5, hou7人ju2 siunn7-khi3--e5是, chit e5樓梯口kap樓梯kham2 koh ju2 eh8. 有1 e5媽媽看goa2 teh hip相, sui5問講goa2 kam2是teh hip i e5設計, i講chit種設計有iann2 chiok無利便ma7無安全, 話chhim2講soah, in ang已經先ka7 ka-ti7 e5 kha踏車kng起lih khng3好, hoan頭tng2來替i kng--a.

Chit款天才e5設計, 應該m7-tann7 chit e5所在. 全台灣si3-ke3 long2看e7 tioh8偷工減料, 品質ke7-lou7 e5公共建設, chit款設計, m7是ui3服務「人」e5角度出發, 完全是官僚心態造chiann5--e5, che to7是台灣chit e5殖民地e5現實──台灣人m7是「人」.

2006.11.08

無水tih『焦慮』
Toa7-thau5-lian5

Goa2 toa3 e5 chit間厝, 水e5供應chiaN5無穩定, tiaN7-tiaN7會無水thang用. 親像chit幾工, beh洗身軀, 洗衫, 洗物件e5時chun7, 水tou7 頭攏無水流--出-來, 實在是chiok無利便--e5.

Goa2 ai3承認goa2是1-e5 hong5教phaiN2無水就m7知影beh an2-choaN2生活e5人, (chit-cham7-a2 m7-chiah會chiok『焦慮』--e5, 無水e5時chun7, 想講tang時水會來? 有水e5時chun7 koh煩惱m7知影tang時koh beh無水--a?)

Lan2 e5用水tang時變kah chiah-ni無保障? 教科書m7是攏教講"水是『再生資源』", 現代人若是beh用水, 水tou7頭開--開就有--a, 政府koh無beh重視水e5分配kap使用, kui-e5台灣, 位"中央政府"到一般人民大眾, 無人有勤儉用水e5觀念, 當然chit-ma2會tiaN7-tiaN7 tih hoah無水.

事實上, lan2 e5用水會sai2 mai3 hiah-ni tho2-che3, 洗手洗物件e5水會sai2引去做便所水; liu7塗kha e5水會sai2 ak(澆)花; 洗身軀chhun e5水會sai2洗衫, 洗e7-keng-a2, 洗便所; 用過e5水會sai2 koh再使用, m7免tak8項攏用清氣水, 用過1-kai2 e5水就攏hou7流去臭水溝a2, koh無廢水處理系統.

Koh再講,台灣為著經濟發展, 為著beh維持經濟成長率e5假象, 重工業一直tih設, 重工業e5用水koh愈驚--人, 污染koh khah嚴重, 若是tng7著欠水, 政府e5作法就是起水庫, 無beh位上根本e5使用情形kap污染來解決, 無像日本, 對水e5使用有真好e5規劃.

講chiah che ma7是無水thang用, 害goa2 be7-sai2真su3-si3 ti7 hia泡茶聽音樂, 想beh煮好料--e5來食, koh ai3煩惱m7知影beh去toh位洗碗.

Iah是kui-khi3包袱a2 khoan2-khoan2--e5, 來去社辦toa3好--a?

上帝toh一國人（笑詼之一)	
田中國小 蕭平治

有幾na7個牧師蒙主召回，ti7天國聖殿等待上帝召見，hit日拄好上帝真無閒， in等到chiaN5無聊，就互相pho3-tau7開講，會來會去，煞會tui3到底上帝是toh一國人，伊會講toh一國話？
代先德國人就ioh講：「應該講德國話chiah著，世界上就算德國人上蓋khiau2,上帝是萬能e5天父，一定講德國話！」
續--落-去美國人就開言：「Chit-ma2上蓋強勢e5語言是美國話，上帝一定是講美國話！」
中國e5牧師聽了chiaN5無kah意，就peh起來大聲hoah講：「無- -nou3!阮中國是世界e5大國，土地闊，人koh濟，十外億e5人口，上帝無講中國話beh汰會使--chit,上帝一定愛講中國話。」
逐家你一句我一句，long2 leh爭取in ti7上帝e5地位，忽然間ti7大殿e5會議室行出來一個真seng5上帝e5人：「恁是leh會啥物代誌neh?哪會講kah chiah-ni7趣味！」
原來上帝是台灣人，伊leh講Ho7-Lo2話neh!


十五、【苦憐e5阿福姆--a3 】< Lah-jih >
 
阿福姆- - a3 In 第三查某囝又閣吼le5-le5 吼轉來beh 賴- - 伊，講kah chit-e5 第 三囝婿實在是m7 成人一個，見若燒酒hau3 hau3 - - leh，就是起酒siau2 掠In 某扑 chhit-tho5 ，m7-chiah hou7 chit-e5 食命e5 第三查某囝，煞變做一e5 孝男神- - e5,不管時攏是苦瓜面leh 過日，今仔日大概是擋be7-tiau5 In 翁e5 蹧躂，chiah 會 走轉來外家哭chhan 。
講kah 阿福姆- - a3 實在嘛是chiaN5 歹命，阿福伯- - a3 kap In hiah-e5 囝婿共 款看酒那性命，一日無酒就睏be7 落眠，雖然無像hit-e5 第三囝婿按呢，三杯若落 喉，就teN3 酒悾beh 扑人，m7-ku2 伊有一e5 僻鼻，就是燒酒若hou7 伊lim 夠 hui3 ，暗時就beh kap 阿福姆- - a3 ko5-ko5 纏，雖罔是翁仔某代，thun-lun2 嘛是 應該，m7-koh 人he 是有時有陣，時常攏是hit 種臭酒味，也m7 管人願意無願意，beh 就是beh ，過了後就睏kah 一隻那豬，迄款過日，啥人會堪得。
阿福姆- - a3 過著歹命鬱卒e5 日子，m7-koh 人伊嘛真bat 道理，若m7 是hit 三個 查某囝攏嫁了無順序，伊嘛be7 將chit-e5 嚥氣代sia3 hou7 人知。查甫人heng 食 酒- - e5 滿四界，不過人是有時有陣leh lim ，啥知伊chiah 歹命，翁婿kap 三個囝 婿tau3 兩擔，大囝婿、二囝婿雖然有卡差不多淡薄- - a3 ，三不五時嘛會lim 到 go5-go5-go5 ，醉茫茫，閣be7 堪得hou7 人- - e5 講 - - 兩句a3,某無開嘴便罷， 嘴若開，一定冤家煞尾，結果查某人只好轉外家。
查某囝轉來是歡喜代，阿福姆- - a3 看著查某囝轉來是be7 自在，家己翁婿e5 虐待 會凍目屎做飯吞，三個查某囝輪流轉來投- - 伊，m7 知影beh 按怎排解，不得已講 hou7 厝邊隔壁e5 老同姒[妯娌] 知，伊是認命e5 女性，每擺就是按呢怨嘆：「苦雞 母，生苦雞仔囝」，m7 認命嘛be7 煞得，敢講我leh 愛苦瓜面、孝男神，親像阮母仔 囝chiah 歹命- - e5 世間有幾個？戲棚頂e5 苦旦都無阮chiah-nih8 lian5-hoe5 ， 「苦雞母，生苦雞囝，」siang2 叫恁beh hou7 阿母做囝！怨嘆何用！
[附註]：
苦雞母（khou2-ke-bo2 ）就是白腹秧雞（White-breasted Waterhen.），生湠期間， 暝也吼，日也吼，一直吼be7 煞，一直吼「khou2--a3 ！khou2--a3 ！」m7-chiah hou7 庄腳人號做「苦雞母」。Ti7 台灣是chiaN5 普遍e5 留鳥，匿tiam3 水田、lom3 地、溪岸邊有廬竹、雜草內，罕得飛，嘛飛be7 懸。
俗語「苦雞母，生苦雞囝」，有人認為是「苦瓜母，生苦瓜囝」，大概是ui3 苦瓜面（面結結，苦旦面）來- - e5,khou2-koe-bu2 會使chit 寫做「苦雞母」「苦 瓜母」，但是khou2-ke-bu2 會凍寫做「苦雞母」，卻be7 使chit 寫做「苦瓜母」，方 音差無仝所致。


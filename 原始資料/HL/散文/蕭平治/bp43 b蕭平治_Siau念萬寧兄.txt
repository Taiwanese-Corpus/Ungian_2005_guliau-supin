∮紀念林萬寧老師——siau3 念e5 心情

Siau3 念萬寧兄
蕭平治
對台北中和台文讀冊會e5 林萬寧老師e5 棄世，感覺chiaN5 悲傷、ut-chut，林老師-----我kap 陳福當老師bat--i，chun5--年去板橋教師研習會研習e5 時，goan2 2人有去拜訪中和台文讀冊會，kap 邱文錫in 熟sai7,就是林老師駛車來教師研習會，ka7 goan2 載去中和--e5,hit 時chun7 goan2 就知影林老師e5 心臟開刀--過，nah 會知影i chiah 緊就來離開--lan2,世事無常，怨嘆何用。
小弟Siau , Lah-jih 常在an2-ne 想：Lan2 做台文e5 工作者，long2 有1 phian3 e5 熱情，疼惜lan2 台灣e5 心，所以liau5 落去做1種文化khang-khoe3,long2 是拚性命leh 投入，m7-koh，身體ma7 ai3 顧，留有健康e5 身體，chiah 有氣力繼續lan2 e5 工作，把握原則，為台灣e5 心、為台語文e5 心永遠be7 變，beh 緊beh 慢，tioh8-ai3 看ka-ki7 e5 身體來斟酌。

【本文作者是台文通訊彰化讀者聯誼會會員，ti7 田中國小教冊】

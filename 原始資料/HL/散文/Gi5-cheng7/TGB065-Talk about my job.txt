Talk about my job
Gi5-cheng

Ti7補習班khang-khoe3 ma7差不多半冬--a, goa2是教gin2-a2英語ham7國中英文.

Goa2 toa3 e5補習班有4 e5分部; goa2是新人e5關係, 所以4 e5所在long2 ai3走. 有2 e5分部ti7鳳山, 2 e5 ti7明星校區, e7-sai2真簡單to7發覺tioh8 chit 2 e5所在e5無kang5.

鳳山hia e5 pe7母大部份是做seng-li2--e5, 賣食--e5, 穿--e5, 用--e5, goa2 koh有1 e5學生in tau是開神壇--e5, hong7-sai7三太子. 鳳山e5 pe7母ka7 gin2-a2交hou7補習班, ng3望gin2-a2 tioh8讀冊, m7-koh in無eng5 thang關心gin2-a2 e5成績, 想講gin2-a2若讀e7起--lih to7繼續讀; 無, ma7無要緊--e5, 是khah消極e5 pe7母. In e5 gin2-a2 ma7 khah無重讀冊, 講khah直接--e5, to7是khah無愛讀冊. 對gun2來講, gin2-a2 ma7 khah phaiN2教.

若ti7明星學區hia e5 pe7母to7無kang5--louh, hia e5 pe7母真che7是office worker(上班族), 真重gin2-a2 e5成績ham7教育, gin2-a2自細han3 to7送補習班, m7-chiah hia e5補習班chiok che7, ma7真競爭.

Goa2有1 e5 ti7鳳山teh讀國中e5學生, in tau kan-taN媽媽teh than3-chiN5, 厝--nih e5經濟chiaN5 nge7-tau2, 學費tiaN7慢交, m7-koh i真認真, 國中chiah開始接觸英文, i e5頭殼雖bong2無精光, m7-koh真肯讀, 進步真che7. 最近soah為tioh8 chiN5 e5問題, 厝--nih e5電話hong5 ka斷, 補習班ma7無法tou7來--a. Goa2感觸真深.

人ti7社會e5階級是an2-choaN2 tioh8-ai3 chiah無公平, long2別人teh ka7 lan2分類? 家庭e5因素, 影響tioh8 gin2-a2 e5教育, 續--落-來to7是sio連續無公平待遇e5開始. Toath7aulian5, goa2想goa2應該e7-sai2 tauh8-tauh8-a2了解li2是an2-choaN2無beh去做老師--a.

Goa2心內所想--e5
Ho5-hui7

1工teh食中tau3 e5時, 聽tioh8新聞teh播送中船裁員e5消息, tng-teh想講, 這個新年禮mih chiah讚, a母插1句話入--來:「裁員long2 ui3下面裁, 加薪long2 ui3頂頭加, 所以a, 叫li2 tioh8-ai3好好a2讀冊!」 

Che本底就是chiaN5無平等e5 tai7-chi3, 是an2-choaN2 goa2就一定ai3照這個奇怪e5情勢行? 是an2-choaN2 m7是去ka7改變--leh?

就算講, goa2讀chiok choe7冊, chiaN5做頂層e5人, 到時goa2 kam2有可能會記得chit-ma2心內所想e5無平等?

就算講, goa2變做1個做工a2人, goa2 kam2有法tou7 thang改善這個情形? 做koh khah choe7, 別人ma7 iu5-goan5認為, goa2因為ka-ki7是工人身份, chiah teh為ka-ki7爭取福利, 造chiaN5精神消失, 無平等e5局勢一直存在......

想到chia, goa2只好ka7無奈kap嘴--nih e5白飯做夥吞--落-去.

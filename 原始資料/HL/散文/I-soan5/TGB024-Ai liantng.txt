Ai3 lian3-tng2
I-soan5

頭 1 kai3參加有關台語e5研習營, 真歡喜ma7真緊張. 會緊張是因為goa2 e5台語講kah真be7 lian3-tng2, 做為工作人員e5 goa2, 感覺真phaiN2-se3, ma7真驚kap學員講話會變成「鴨a2聽雷」. 歡喜e5原因是, goa2 e5台語總算有機會進步--a!

經過kui工e5感受, 加減有tam7-poh8-a2進步, 3不5時用台語kap人講話, 可能有tang時a2會講m7-tioh8, m7-koh其他e5工作人員聽--tioh8 ma7會ka7 goa2糾正, hou7 goa2深深體會tioh8台語tioh8-ai3 ui3生活中學起, 相信只要goa2加講加聽, goa2 e5台語會有真大e5進步.

希望hit工離goa2無hng7.

呣通行迷路
作穡人
1997年1月18日，73歲e5 Danie C. Gajdusek佇法庭認罪，承認伊對一位16歲e5查甫囝仔有性e5侵犯，受判刑一年坐監，五年受監管（緩刑）。  這位1976年Nobel醫學獎e5受獎人，對1960年代，有對密克尼亞島kap 其他太平洋島嶼帶回56 e5兒童，kap伊做夥toa3佇馬里蘭州。伊帶遮個囝仔來美國，答應欲替 in 付學費，送 in 去大學。也對 in 身上得著真濟太平洋島嶼性愛e5風俗，特別是查甫囝仔kap查甫人中間e5關係。這款e5研究，侵犯了遮e5囝仔e5性尊嚴，所以受控訴虐待兒童及性侵犯。
大衛王歲濟年老，雖然蓋棉被，猶是睏 be7 燒。伊e5奴僕就佇以色列e5四境chhoe7Le5查某囝仔，通佇王e5面前奉承伊，koh 睏佇王e5胸前，通互大衛睏會燒。尋著書念e5女子亞比煞，帶到王遐。此個查某囝仔L到極，伊奉承王，侍候伊，總是大衛王無親近伊（王上1：1-4）。這是大衛e5儆醒。伊少年e5時，伊犯大罪，互上帝真無歡喜（撒下11：27）。 伊也有寫詩篇句，表示內心徹底e5懺悔。伊講：『我家己知我e5過失; 我e5罪常常佇我e5面前…佇你e5目睭前行這號歹…求你ka7我創造清氣e5心，互我內面有換新正直e5神』（句：3-4，10）。今佇年老e5時，伊已經免除這款性e5引誘，伊無將家己e5私慾e5滿足建立佇無辜e5查某囝仔身上。伊疼書念e5查某囝仔比亞煞，但無侵犯伊，無互伊得著損傷。這是大衛e5得勝。  所羅門王祇是顛倒peng2,佇少年e5時，謙卑求智慧，起聖殿，得著上帝賜福，卻佇年老e5時，因為戀愛查某囝，心偏離上帝，致到伊死後，國家分裂（王上11：2，9，12）。所以，伊佇傳道書感慨講：『你著佇少年e5日，紀念創造你e5主，就是患難e5日猶未到，也你所講，我無通佇伊快樂，遐e5年猶未近e5時。』（傳12：1） 這是伊e5告白，也是伊e5警告，也是伊e5向望。佇箴言裡，伊濟濟遍勸伊e5子離開美色，講：『遮e5子啊，今著聽趁我，留心聽我所講e5話。你e5心呣通意向伊e5路，呣通迷佇伊e5路。』（箴7：24-25）。


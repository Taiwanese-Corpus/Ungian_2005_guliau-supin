阮e5第五個阿公  		cya

一般 人 這 世 人 會 去 叫 兩 個 人 阿 公 ，真 少 人 有 比 兩 個 卡 儕 。但 是 阮 無 仝 ，互 阮 叫 過 阿 公 e5 ，不 只 五 個 。
一個 是 阮 老 父 e5  親 身 老 父 ，一 個 是 阮 老 母 e5 ，這 兩 個 相 信 逐 個 人 攏 有 。 除 了 這 兩 個 以 外 ，阮 猶 有 三 個 阿 公 ：一 個 是 阮 老 父 細 漢 e5 時 陣 拜 人 做 契 囝 ，所 以 阮 嘛 叫 伊 e5 契 父 阿 公 ；一 個 是 阮 老 父 國 小 畢 業 了 後 ，無 依 無 倚 ，一 個 人 來 台 南 學 師 仔 做 木 工 ，頭 家 ka7 伊 當 做 是 家 己 e5  後 生 看 待 ，這 個 人 ，阮 嘛 是 叫 伊 阿 公 ；閣 有 一 個 ，是 當 初 互 國 民 黨 掠 去 做 兵 拍 共 匪 仔 ，拍kah 對 遮 來 e5 ，聽 講 伊 本 底 e5 厝 是 ti7  貴 州 ，講 e5  話 無 幾 個 人 聽 有 ，這 個 人 ，阮  爸 攏 叫 伊 阿 叔 ，但 是 叫 阮 嘛 是 叫 伊 阿 公 。
講 著 這 個 人 及 阮 e5  關 係  ，是 真 正 複 雜 ，伊 是 阮 老 父 e5  老 父 e5  第 二 個 某 閣 嫁 e5  翁 ，關 係 就 是 按 呢 啦 ！  
算 來 伊 嘛 是 一 個 老 芋 仔 ，m7-koh  可 能 是 去 互 政 府 放  be7  記 得 e5  老 芋 仔  ，因 為 當 初 並 m7  是 真 情 願 做 兵 ，所 以 chhoe7  著 機 會  早 早 就 退 伍 。 m7 知 伊 是 退 伍 前 抑 是 退 伍 後 才來 阮 兜 e5  ，這 我 就 無 啥 清 楚 ，厝 內 e5 人 嘛 攏 m7 捌  講 過 當 初 e5  情 形 是 按 怎 ，反 正 ti7 我 出 世e5  時 陣，伊 早 就 ti7  阮 兜 及  阮 做 伙 生 活 。講 伊 是 去 互 政 府  be7  記 得 e5 老 芋 仔 ，這 一 點 仔 都 無 過 份 ， 伊 當 初 退 伍 e5  時 ，干 單 領 一 寡 退 伍 金 ，當 初 時 這 個 政 府 無 hiah 注 重 遮 e5 人 ，全 部 領 領 咧 嘛 無 外 儕 ，無 像 chit-ma2  e5 政 府 ， ka7 遮 e5 老 芋 仔 惜 命 命 ， 驚  in  有 啥 物 不 滿 ，只 要 對  in  有 利 e5  ，閣 卡 無 理 e5 法 ，啥 物 嘛 攏 會 使 。
看  be7  出 來 伊 卡 早 做 兵 彼 時 陣 e5  模 樣 ，我 所 看 著 e5 ，是 一 位 無 脾 氣 ，性 地 好 ，閣 卡 艱 苦 嘛 m7 捌 haiN3 半 句 e5 老 人 。 伊 無 及 chit-ma2 彼 寡 新 黨 e5 仝 款 ，講 話  be7  像  in   hiah 壓 霸 ，明 明 無 理 閣 欲 諍 kah有 理 。若 是 心 情  好 e5  時 ，伊 攏 嘛 一 個 人 恬 恬 微 微 仔 笑 ，若 是 心 情 bai2  ， 嘛 是 一 個 人 恬 恬 ，暗 暗 仔 鬱 卒， be7  講beh 表 現 出 來 互 逐 個 人 看  。可 能 是 伊 e5 個 性 好，m7捌 看 過 伊 及 人 冤 家 過 ，嘛 m7 捌 看 過 伊 去 得 失 著 人 。人 若 ti7 伊 e5  面 頭 前 咧 講 卡 早 二 二 八 e5  時 陣，「外 省 仔 」按  怎 按 怎 可 惡 ，隨 想 著 阮 這 個 阿 公 嘛 是 「外 省 仔 」，就 恬 去 啊 ！一 半 是 顧  慮 著 聽 話 e5 人 是 一 個 「外 省 仔 」，一 半 是 因 為 想 著 阮 阿 公 是 無 通 嫌  。阮 這 個 阿 公 聽 了 嘛  be7  受 氣 ，伊 捌 講 過 ，這 攏 是 命 啦 ！命 運 咧 創 治 人 。講 實 在 e5  ，「外 省 仔 」 內 底 嘛 是 有 好 人 ，我 自 細 漢 到 taN  ，遇 著  be7  少  個 ，阮 阿 公 就 是 其 中 一 個 。
「外 省 仔 」內 底 有 好 人 ，及 台 灣 人 內 底 有 歹 人 e5  道 理 仝 款 。  
阮 阿 公 及 阮 阿 媽 ，阮 老 父 e5  老 父 e5  第 二 個 某 （阮 老 父 e5  親 生 老 母 ti7 伊 出 世 無 外 久 就 過 身 啊 ！），雖 然 是 及 阮 仝 款toa3 ti7 舊 厝 ，m7-koh 各 人  食 各 人 e5  。逐 擺 若 拄 著 過 年 ，紅 包 錢 是 免 不 了 e5  ，雖 然 講 內 底 可 能 是  幾 十 箍 仔 ，若 有 一 張 一 百 e5  就 不 得 了 啊 ！雖 然 講 紅 包 錢 少 少 仔 ，但 是  嘛 無 通 嫌 啊 啦 ！兩 個 老 翁 某 ，逐 工 sak一 台 li5 -a2 -khah，用 糖 甘 仔 共 囡 仔 換 一 寡 歹 銅 舊 錫、 簿 仔 紙 ，是 會 tang3  趁 外 儕 錢 ？
阮 這 個 阿 公 算 起 來  是 一 個 真 gau5 顧 家 e5  人 ，若 是 伊 有ti7  咧 ，厝 內 厝 外 攏 總 清 氣 tang-tang ，厝 內 拚 掃 了 啊 ！定 定 嘛 繼 續 掃 kah 按 大 路 去 。  埕 尾 有 一 個 空 地 仔 ， 雖 然 講 無 外 大 片，但 是 互 伊 利 用  kah 佫 佫 佫 ：種 菜 、種 瓜 ，種 柚 仔 、na2-poat8 、荔 枝 、 龍眼 ...，錢 歹 趁 無 要 緊 ，物 件 家 己 種 ，開 銷卡 省。
了 後 ，阮 爸 仔 ti7  街 尾 買 一 間 兩 階 e5 厝 ，阮 這 家 口 仔 搬 去 toa3  新 厝 ， 舊 厝 就 留 阮 阿 公 及 阮 阿 媽 ti7  遐 。阮 阿 公 本 底 就  kut-lat8  性 e5 ，若 是 舊 厝 有 挽 啥 麼 菜 抑 是 啥 麼 果 子 e5 時 陣 ，就 會 tang3  看 著 一 個「老芋仔」koaN7  一 跤 ka- chu2 仔 ，腳脊 phiaN  閣  phaiN7  兩 三 包 大 包 e5 ，對 阮 兜 行 過 來 --彼 個 就  是 阮 阿 公 啦 ！伊 ui3 舊 厝 行 到 遮 ，將 收 成 起 來 上 好 e5  部 份 theh 過 來 hou7 阮 。
 阮 母 仔 在 生 e5 時 有 ti7  埕 尾 種 一 欉 無 名 e5  花 ，阮 阿  ti7-leh  e5  時 ，m7  捌 互 彼 欉 花 受 過 委 屈 過 ， ka7 彼 欉 花 照 顧 kah真 好 。 若 是 開 花 啊，伊 嘛 是 會 行 一  choa7  路 來 阮 兜 報 今 年 開 花 e5 好 消 息 ，嘛 會 先 ka7 我 講 ，今 年 開 幾 蕊 花 。  
m7-koh ，人 若 食 老 ，啥 麼 症 頭 攏 會 出 來 。伊 定  定 腹 肚 疼 ，有 一 工 ，疼 kah 擋  be7  tiau5 ， ka7  chhoa7  去 互 醫 生 看 ，才  知 影 伊 著 著 癌 症 。 發 現 了 傷 過 慢 囉 ！  後 來  e5 彼 段 日 子 ，伊 除 了 倒 ti7  厝 內 e5  眠 床 頂 以 外 ，就 是 倒 ti7  病 房 。  一 直 到 有 一 工 ，伊 ti7   病 房 ，堅 持 欲 轉 來 厝 裡 ，伊 講 反 正 伊 是 無 救 e5  人 啊 ！伊 欲 轉 去 彼 個 所 在 ，彼 間 伊 一 世 人toa3  上 久 e5  厝 ！  
伊 是 轉 來 啊 ！轉 來 倒 ti7  這 間 及 伊 有 真 深 感 情 e5 所 在 ，但 是 伊 並 無  閣 繼 續 活 外 久 ，有 一 工 ，伊 ka7  阮 阿 媽 交 待 一 大 堆 話 了 後 ，話 就 愈 講 愈  細 聲 ，愈 講 愈 細 聲 ，愈 講 ....愈 ..細 聲…
無 kah一 冬 e5  時 間 ，阮 彼 個 阿 媽 嘛 過 身 去 啊 ！
兩 個 人 過 身 了 後 ，舊 厝 無 人 照 顧 ，卡 早 種 菜 ，種 果 子 e5  所 在 ， chit- ma2 攏 發 真 大 欉 e5  草 仔 。草 仔 發 kah歸 四 界 ，ham7  門 口 埕 本 底 舖 磚 仔 e5  所  在 嘛 攏 發 kah全 是 草 仔 。 卡 早 阮 阿母 種 彼 叢花 e5  所 在 ，互 厝 邊 頭 尾 e5 人 當 做 糞 埽 場 ，倒  kah 歸 堆 e5 糞埽 ti7  遐 ，哪 有 通 去 看 花 ？  
閣 經 過 幾 冬 後 ，報 紙 有 刊 開 放 大 陸 探 親 e5  消 息 。我 想 ，阮 這 個 阿  公 應 該 是 足 想 欲 轉 去 伊 原 來 e5  故 鄉 e5 ！伊 是 貴 州 來  e5 ，無 人 知 影 伊  ti7  彼旁 猶 有 親 chian5  無 ， 凡勢 伊 e5  親 人 chit- ma2  嘛 咧 四 界 探 聽 伊 e5 消息，只 是 阮 m7  知 影 。及 伊 做 伙 生 活 hiah 久 ，竟 然 干 單 知 影 伊 e5 姓 及 名 ， 及 伊 彼 種 比 老 蔣 e5 閣 卡 奇 怪 e5 腔 口 ，伊 原 來 toa3 ti7  叨 一 個 縣 ，叨 一 鄉 ，攏  無 人 知 影 。伊 並 無 對 人 講 這 ，因 為 ti7  伊 猶 活 ti7  這 個 世 間 e5 時 陣 ， 加 想 著 遮 是 加 痛 苦 e5  。這 攏 是 命 啦 ！既 然 命 運 叫 咱 按 呢 做 ，咱 就 接 受  命 運 e5  安 排 ，m7  是 咱  e5 命 ，怨 啥 貨 嘛 無 路 用 。

養飼我大漢e5家庭---活ti7疼愛Nepal e5父母
伊 藤 （Ito Mika）  	黃 聲 宏   譯 

已 經 過 身 e5 雙 親 （ 伊 藤 邦 幸.聰 美 ）是 ti7 1969年 成 做 日 本 基 督 教 海 外 醫 療 協 會 （ J O C S ）派 出 國 e5 醫 師 。 1971∼ 1973年 做 第 一 期 ， 1974 ∼ 1977年 做 第 二 期 ，  ti7  Nepal e5  Okhaldunga 做 醫 療 活 動 。 彼 時 陣 阮 六 個 囝 仔 有 e5 是 寄 ti7 日 本 熟 似 人 e5 厝 ， 有 e5 是 ti7 Nepal 父 母 e5 身 軀 邊 生 活 過 日 。 出 生 排 名 第 六 e5 我 會 記 得 e5 是 干 單回 國 了 後 e5 代 誌 na7 tiaN7 。 

	阮  e5 老 母 是 台 灣 人 ，雖 然 伊 腳 手 無 me2 liah， A2-koh 是 一 位 老 實 、 勤 勉 、 溫 柔  kap 有 堅 強  e5 意 志  kap 體 力 e5 人 。 回 想 起 來 伊 也 是 一 位 充 滿 人 性 魅 力  e5 人 。M7 免 講 kah hiah che7 ， 伊 對 阮 六 個 囝 仔 來 講 ， 是 一 個 真 大 thang 得 倚 靠 e5 存 在 。 講 著 老 父 ， 伊 是 對 啥 人 攏 beh 愛 結 成 師 弟 關 係 e5 人 。 對 家 已 e5 子 兒 也 無 例 外 ， ka7 阮 掠 做 教 育 理 念 e5 對 象 。 伊 常 常 連 hia e5  對 爬 樹 比 對 哲 學 koh 卡 有 興 趣 e5 細 漢 囝 仔， 也 引 用 哲 學 家 kant  抑 是 Nitzsche e5 理 論 來 展 伊 學 問 e5 深 闊 。 因 為 按 呢 ，用 阮 囝 仔 e5 眼 光 來 看 ， 老 父 e5 老 實 、 堅 持 e5 性 質 不 過 是 一 種 頑 固 e5 孤 僻 ， 交 際 e5 闊 是 愛 好 看 頭 ，學 習 範 圍  e5 che7 kap 闊 就 是 無 專 心 。 阮 囝 仔 批 評 伊 就 是 按 呢 這 也 beh 做， he 也 beh 插 。阮 對 雙 親 ，特 別 對 老 父 是 相 當 批 判 e5 。 雖 然 阮 對 ti7 Nepal e5 活 動 有 寡 會 當 品 捧  e5 感 覺 ， 但 是 同 時 ma7 有 一 種  ngai7-gioh8 e5 感 覺 。 

	回 國 後 ， 父 母 仝 款 ti7 leh 無 閒 ， kap  in  做 伙 生 活 有 時 感 覺  in  是 借『 放 任 主 義  』 e5 名 來 teh『 偷 工 減 料 』， 來 teh 應 付 阮 。Koh 再 ti7  in  參 加 活 動 e5 所 在 對 熟 似 e5 少 年 人 ， 老 父 叫  in  查 某 囝 、 查 甫 囝 ， 有 時 就 感 覺 『 豈 有 此 理 』 。 但 是 ti7 另 一 方 面 kiN3 若 遇 著 學 校 父 母 e5 參 觀 日 ，  in  差 不 多 A2 bat8 出 面 ， ti7  阮 e5 畢 業 式 也 仝 款 ， in  bo5 來 參 加 e5 時 ， 也 有 法 度 想 開 『 按 呢 顛 倒 好 』 。 阮 養 成 這 款 大 膽 無 畏 人 e5 態 度 咧  。 但 是 ti7 不 知 不 覺 中 也 了 解 雙 親 e5 使 命 感 已 經 超 越 了 家 庭 這 個 細 小 e5 範 圍 。 講 起 來 阮 實 在 A2 是 父 母 e5 好 幫 手 ， 也  A2 是 好 e5 理 解 者 。
 
	Ti7 成 長 中 ， 阮 六 個 囝 仔 每 一 個 多 多 少 少 攏 有 早 熟 e5 傾 向 。譬 如 ti7 學 恔 有 時  be7  當 kap 同 學 融 洽 咧  ， koh 有 時 toh 用 冷 眼 來 看 全 部 e5 日本 人 咧 … 等 等 。 阮 kap 父 母  e5 關 係 也 是 仝 款 。 阮 無 彼 款 單 純 樸 素 e5 性 格 來 對 兩 親 ti7 社 會 上 、 人道 上 建 立 e5 功 勞 表 示 尊 敬 抑 是 得 意 。 也 無 彼 款 借 『 互 相 批 判 』 來 建 立 『 互 相 理 解 』 e5 敏 捷 e5 頭 腦 。 阮 對 一 件 代 誌 e5 訴 求 是 感 情  e5 ， 致 到  be7 當 達 著 『 意 思疏 通 』， 自頭 就 無 想 欲 接 觸 去 理 解 ， 干 單 想 欲 做 『 批 評 家 』 to7 好 。 總 講 一 句 ， ti7 阮 這 旁 已 經 存 著  be7  當 成 做 兩 親 e5 理 解 者 e5 心 理 因 素 。 

＜ 感 覺 艱 苦 e5 代 誌 ＞ 

	雙 親 暫 時 結 束  in  e5 工 作 ， 轉 來 日 本 。 這 完 全 是 為 著 阮 囝 仔 e5 教 育 上 e5 需 要 。 但 是 阮 beh 順 應 日 本 e5 水 土 著 愛 突 破 幾 若 項 e5 阻 礙 。M7 nia7 回 國 e5 子 弟 ， 猶 koh 是 混 血 兒 e5 阮 ti7 囝 仔 e5 社 會 內 ， 常 常 著 扮 演 弱 者 e5 角 色 ， 特 別 是 長 期 住 ti7 Nepal e5 兄 姊 。 轉 來 日 本 了 後 受 著 親 像 異 邦 人 e5 待 遇 ， 感 覺 非 常 心 痛 。 自 然 就 心 悶 懷 念 ti7 Nepal 過 著 e5 生 活 。 

	Ti7 厝 內 e5 時 間 是 互相 發 揮 個 性 tak 來 tak 去 ， 出 去 學 校 就 將 所 有 e5 精 力 出 ti7 欲 脫 出 弱 勢 e5 立 場 ， 也 常 常 因 為 精 力 過 剩 致 到 生 出 問 題 。 所 以 父 母 子 關 係 e5 好 歹 暫 時 mai2 講， 阮 會 使 講 是 兩 親 操 心 e5 根 頭 。 特 別 老 母 ti7 阮 每 次 tu2 著 日 本 傳 統 排 他 e5 歧 視 時 ， 若 A2 是 用 同 情 e5 態 度 ， 就 是 反 覆 用 憤 慨 反 駁 e5 態 度 來 激 勵 阮 。 我 聽 起 老 母 以 前 bat 因 為 伊 是 台 灣 人 ， tam 著 辛 酸 e5 代 誌 ， 這 是 我 已 經 嶄 然 大 漢 起 來 卡 知 影 e5 。

	 阮 e5 成 長 到 一 個 坎 站 ， 阮 就 無 koh 愛 講 起 關 係 家 已 e5 海 外 體 驗 抑 是 雙 親 e5 代 誌 了 。 連 對 想 作 家 已 e5 故 鄉  e5 Nepal 也 會 當 tui3 心 中 好 好 切 斷 。 也 有 法 度 做 堂 堂 一 個 日 本 人 e5 款 式 來 行 。 但 是 tui3 細 漢 互 相 磨 鍊 出 來 e5『 自 我 表 現 力 』並  無 消 失 。 伊 是 用 別 款 e5 形 式 teh 表 現 出 來 。 
	
	離 開 家 庭 入 去 大 學 e5 大 姊 開 始 過 無 天 無 地 自 由 放 蕩 e5 生 活 。 大 兄 入 去 高 中 以 後 也 變 做 不 良 少 年 e5 模 樣 。 其 他 阮 四 個 囝 仔 雖 然 表 面 上 親 像 安 然 無 事 ， 其 實 ti5 厝  兄 弟 冤 家 ， 父 子 tak 來 tak 去 ， 逐 日 親 像 leh 開 運 動 會 仝 款 。 若 講 ti7 這 款 e5 家 庭 完 全 無 出 問 題 是 講 白 賊 e5 啦 。 雖 然 按 呢 ， 我 就 是 愛 原 來 這 款e5 家 族 。 我 知 若 按 四 周 e5 人 來 看 ， 阮 六 個 囝 仔 不 但 m7 是 志 氣 高 揚  e5  雙 親 e5 協 力 者 、 理 解 者 ，  阮 不 過 是 干 單 食 米 到 空 空 e5 米 虫 nia7 nia7 。 

	實 在 講 ， 阮 對 雙 親 所 辦 e5 讀 冊 會 ， 抑 是 研 究 驗 討 會 並 無 興 趣 。 對 定 定 leh 來 e5 人 客 e5 面 形 也 bo5 一 個 一 個 記 leh 。 因 為 對 父 母 e5 反 抗 ， 不 但 無 想 beh 讀  in  所 信 e5 聖 經 。 對 電 視 抑 是 漫 畫 等 等 ， 父 母 愈 限 制 阮 ， 阮 愈 對  in  精 通 。 阮 兄 弟 姊 妺 中 只 有 尾 兄 kap 我 接 受 基 督 e5 信 仰 ， 講 起 來 這 也 A2 是 隨 便 入 信 e5 。 是 經 過 相 當 e5 時 間了 後 e5 代 誌 。 講 倒  轉 來 ， 阮 ma7 有 對 家 己 是 誠 實 e5 一 面 。 不 管 別 人 對 父 母 按怎 o- lo2 ， 阮 也 無 愛 互 人 隨 便 kap  in  當 做 仝 款 人 來 看 。 雖 然 對 人 生 e5 認 識 差 不 多 攏 無 ， 總 是 代 先 愛 用 家 己 e5 氣 力 去 繼 續 探 求 來 確 立 家 己 e5 信 心 。 這 種 過 程 e5 結 果 ， 自 然 對 父 母 就 抱 著 批 評 e5 態 度 ， 也 避 免 去 接 觸 hia e5 將 阮 kap 父 母 看 做 同 類 e5 人 。 這 款 e5 態 度 若 互 人 看 做 是 一 種 e5 自 我 方 便 ， A2 知 死 活 e5 想 法 ， ma7 是 無 法 度 。 雖 罔 阮 按 呢 做 ， chia e5 對 阮 來 講 ， 攏 是 真 實 e5 事 實 。 

	關 係 父 母 ti7 Nepal 第 一 、 第 二 期 e5 活 動 情 形 ， 我 是 干 單 tui3 聽 來 會 記 得 e5 做 根 據 na7- tiaN7 。Ti7  Napel 靠 近 阮 兜 e5 病 院  面 ， 有 國 內 外 e5 醫 療 人 員 kap hia e5 好 運 會 當 入 院 e5 病 人 。 雙 親 ti7  hia 雖 然 掛 名 是 外 科 醫（ 老 父 ）kap 婦 產 科 醫 （ 老 母 ） ， 實 際上 ，  in  也 著 做 麻 醉 ， 也 著 做 放 射 線 科 等 等 萬 能 全 科 e5 醫 生 。 住 ti7 阮 周 圍 e5 人 是 hia e5 做 農 業 ， 抑 是 做 其 他 重 勞 動  e5 。 攏 是 自細 漢 就 ti7 leh 拖 磨 生 命 e5 人 。 Ti7  彼 款 e5 土 地 kap 環 境 中 阮 老 母 真 有 本 事 來 養 飼 chia e5 囝 仔 。 尾 兄 是 ti7 首 都  Katmandu 出 生 。 因 為 阮 是 住  ti7 Nepal e5 深 山 內 ， 為 著 beh 洗 尿 chu7 仔 ， 家  用 卡 che7 水 ， 心  就 感 覺 歹 勢 囉 。Koh 聽 講 穿 紗 衣 （ Sari）e5 護 士 真 疼 阮 chia e5 囝 仔 等 等 。 免 講 kah 醫 療 設 備 ， 連 衛 生 方 面 e5 安 全 攏  be7 當 保 全 e5 所 在 ， 想  be7  到 阮 chia e5 囝 仔 攏 會 得 過 著 平 靜 e5 生 活 。 雖 然 逐 人 ti7 紅 嬰 仔 e5 時 陣 攏 bat  hou 木 蝨  抑 是 虱 母 咬 kah 媽 媽 哭 。 我 也 ti7 二 歲 e5 時 bat 用 瀉 藥 來 thau7 bin7 蟲 … 。 雖 然 有 種 種 e5 遭 遇 ， 一 直 到 我 三歲 轉 來 日 本 ， 阮 一 家 人 攏 得 保 庇 平 安 無 事 。
 
轉 來 日 本 約 十 年 久 e5 中 間 ， 父 母 一 方 面 ti7 附 近 e5 病 院 看 病 人 ， 一 方 面 也 leh 做 J OCS e5 工 作 。 老 父 因 為 參 加 會 議 抑 是 為 了 視 察 常 常 去 海 外 出 張 ， koh 對 研 究 檢 討 會 抑 是 讀 冊 會 也 真 熱 心 ， 所 以 不 時 攏 真 無 閒  。 

	＜ 老 母 e5 使 命 感 ＞ 

	有 一 擺 ，  be7  記 得 是 ti7 啥 物 款 e5 談 話 中 ， 我 問 老 母 『 工 作 kap 家 庭 ， 叨 一 邊 卡 重 要 ？ 』，  老 母 連 想 也 無 就 回 講 『 雙 邊 攏 重 要 。 但 是 若 beh 選  叨 一 邊 ， 減 採 是 家 庭 。 不 過 到 今 仔 日 我 對 我 有 一 份 職 業 上 e5 工 作 感 覺 是 真 幸 運  』 。 我 所 留 ti 記 憶 中 e5 是 干 單 chia na7 tiaN7 。  雖 然 是 按 呢 ， 伊 所 講 hia e5 話 ， hou7 我 感 覺 老 母 e5 工 作 e5 後 面 是 有 某 種 e5 使 命 感kap 熱 情 ti7-teh 。 對 老 父 我 就 到 尾 無 尋 著 問 這 個 問 題 e5 機 會 。 一 方 面 驚 伊 將 深 奧 e5 學 問 搬 出 來 講 be7 停 。Koh 一 方 面 已 經 不 時 聽 伊 講 beh 去 海 外 醫 療 e5 動 機 。 有 一 位 伊 （ 老 父 ） e5 恩 師 bat 講 『 若 有 人 會 得 像 Albert  Schweizer（史 懷 哲 ）e5 款 式 來 行 m7 知 beh goa7 好 咧 』 。 對 這 句 話 老 父 e5 反 應 就 是 『 Hou7 我 來 做 』 。 海 外 醫 療 ， 對 老 父 來 講 ， 若 講 是 一 種 e5 工 作 ， 不 如 講 是 實 現 伊 e5 理 想 卡 tioh8 。 但 是 老 母 對 海 外 醫 療 e5 想 法 是 按 怎 ？ 這 是 我 常 常 ti7-teh 想 e5 疑 問 。 是 m7 是 因 為 kap 老 父 結 婚 煞 著 愛 去 Nepal 呢 ？ 老 母 e5 使 命 感 是 自 然 形 成 e5 嗎 ？ 逐 擺 按 呢 teh 想 e5 時 ， 我 就 想 去 一 項 代 誌 。 老 母 e5 親 小 弟 名 叫 聲 義 ，就 是 我 e5 阿 舅 e5 代 誌 。 關 係 聲 義 ， 老 母 按 呢 講 ： 『 有 一 個 冬 天 ， 伊 ti7 路 中 teh 行 ， 看 著  一 個 乞 食 ti7 路 邊 穿 一 領 薄 薄 e5 衫 ， 親 像 真 寒 e5 款 ，伊 就 即 時 將 家 己 e5 外 衫 thng3 hou2 彼 個 乞 食 。 聲 義 就 是 這 款 e5 人 。 恁 攏 知 影 ， 頭 殼 想 著 按 呢 做 是 好 e5 ， 但 是 真 正 beh 照 he 實 行 ， m7 是 hiah nih 簡 單 ， 是 ah m7 是 ？ 』 。 我 想 老 母 不 時 teh 思 念 聲 義 e5 處 世 態 度 ， 終 生 一 直 teh 想 『 知 影 按 呢 是 好 e5, 但 是 beh 照 he 實 在 去 做 m7 是 簡 單 e5 事 』 做 借 鏡 來 活 teh 。 又 koh 老 母 有 一 位 名 叫 素 香 e5 小 妹 ， 因 為 著 小兒 麻 痺 e5 關 係 ， ti7 細 漢 e5 時 就 去 世 昇 天 。 為 著 按 呢 老 母 當 初 志 願 beh 做 小 兒 科 醫 。 但 是 老 父 想 著 beh ti7  Nepal 服 務 ， 需 要 婦 產 科 醫 ， 期 待 老 母 去 做 ， 所 以 khah 選 擇 產 婦 人 科 。 

	工 作 、 學 習 、 養 飼 子 兒 是 無 閒  e5 代 誌 。 但 是 對 有 體 力 e5 人 來 講 ， 不 過 是 平 常 無 啥 物 了 不 起 e5 事 e5 款 。 對 hia 一 項 一 項 e5 代 誌 會 當 專 心 去 做 抑  be7  是 另 一 回 事 ，以 體 力 來 講 ，父 母 是 無 比 強 韌 e5 。 會 記 得 我 beh 上 中 學 e5 時  ， 兩 親 ti7 無 閒 中 正 式 開 始 去 爬 山 來 鍛 鍊  in  e5 體 力 。 就 是 為 著 第 三 次 beh 去  Napel 服 務 做 適 當 e5 準 備 kap 訓 練 。 雖 然 心 裡 酸 酸 m7 甘 ， 但 是 暗 中 不 得 不 想 著 『 照 按 呢 做 落 去 ， 有 一 日  in  會 過 勞 死 去 啊  』。  in  這 種  e5 活 動 就 按 呢 繼 續 到 1986 年 10月 26日 。Ti7  彼 日 ， 老 母 leh 爬 山 e5 時 ， 一 滑 （kut8 ）滑 落 深 谷 ， 因 為 全 身 重 傷 ，緊 緊 就 離 開 世 間 昇 天 去 了 。
 
	請 容 允 我 寫 出 關 係 老 母 e5 葬 禮 式 當 時 所 發 生 e5 糾 紛 。 阮 囝 仔 e5 意 向 是 愛 照 老 母 所 一 向 希 望 ： 辦 儀 式 愈 簡 素 愈 好 。 但 是 老 父 kap 親 友 參 詳 e5 結 果 ， 葬 式 決 定 ti7 教 會 舉 行 。 採 用 hou7 che7 che7 人 來 追 思 故 人 e5 形 式 。 阮 囝 仔 beh 愛 尊 重 老 母 e5 希 望 來 進 行 e5 這 個 意見 ， 無 受 尊 重 接 納 ， hou7 我 真 悲 傷 。 按 呢 看 起 來 ， 老 父  kap 友 人 e5 關 係 ， 明 明 是 比 kap 子 兒 卡 強 卡 密 切  。 『  註 ： 照 翻 譯 者 所 知 ， 其 實 堅 持 追 思 儀 式 e5 意 向 是 聰 美 e5 老 父 ， 就 是 Mika（ 囝 仔 ）e5 阿 公 堅 持 beh hou7 親 友 來 參 加 ， m7 願 chhin3 彩 對 親 友 無 交 代 就 煞 煞 去 』。Koh 有 一 代 誌 ， 就 是 來 參 加 老 母 葬 禮 式 e5 人 攏 teh 關 心 ， 我 也 ti7 teh 想 ， 老 父 是 m7 是 會 放 棄 伊 第 三 次 Nepal e5  醫 療 服 務 計 劃  。 對 這 點 我 相 信 老 父 是  be7  放 棄 e5 ， 過 身 e5 老 母 ma7 一 定  be7  歡 喜 伊 來 放 棄  in  本 來 e5 計 劃 。 

	＜ 再 次 去 Napel＞ 
  	         
 	經 過 接 近 一 年 意 氣 頹 喪  e5 生 活 了 後 ， 老 父 果 然 koh 開 始 去 Nepal e5 準 備 工 作 。Ti7  我 teh 讀 自 由 學 園 高 中 一 年 生 e5 冬 天 ， 老 父 帶 著 老 母 e5 相 kap 頭 毛 踏 入  Okhaldunga 之 地 。Tui3 彼 時 阮 父 女 就 互 相 用 寫 批 e5 方 式 ， 我 報 告 學 園 e5 生 活 狀 況 ， 老 父 就 針 對 我 e5 報 告 寫 批 忠 告 、 激 勵 我 。 另 外tui3 老 父 hia 每 個 月 寄 來 e5 例 行 報 道 也 hou7 我 瞭 解 老 父 teh 奉 事 e5 情 形 。 伊 是 為 著 改 善 當 地 e5 醫 療 困 境 就 地 取 材 ， 訓 練 現 地  e5 人 做 醫 療 職 員 。 雇 方 kap 受 chhiaN3 e5 兩 旁 攏 有 問 題 ， 向 望 中 e5 計 劃  be7  當 順 利 進 行 等 等 。  老 父 所 擔 當 e5 名 是 叫 做 醫 療 服 務 ， 實 際 上 是 社 會 問 題 卡 tioh8 。

	Koh 講 有 一 擺 二 姊 、 二 兄 、 三 （尾  ）兄 kap 我 四 人 作 伙 去 Napel 訪 問 老 父 。 久 長 無 看 見 e5 伊 ， 全 身 e5 肥 肉 消 消 無 去 ， 親 像 ti7 動 物 園 e5 企 鵝 （ khi3 go5 ）轉 去 南 極 hiah8-nih 仔 充 滿 活 力 。 阮 ti7 Okhaldunga 一 禮 拜 e5 中 間 有 父 子 e5 爭 論 ， 有 臨 時 開 e5 家 族 會 議 等 等 ， 但 是 也 有 大 家 作 伙 ti7 山 中 巡 迴 ， 抑 是 就 近 觀 察 老 父 e5 醫 療 服 務 活 動 ， ti7  hit 中 間 有 得 著 父 子 親 情 寶 貴 e5 時 間 ， 實 在 是 應 當 tioh8 感 謝 e5 。 也 koh 有 一擺  阮 渡 過 山 河 ， 去 見 學 參 觀 母 子 診 療 所 e5 時 ， 發 覺 老 父 干 單 kap hia e5 婦 女 開 講 ， 將 醫 療 e5 工 作 放 hou7 別 個 助 手 去 做 。 我 就 問 老 父 『 阿 爸 ， 你 攏 無 親 身 去 插 代 誌 ， 敢 無 要 緊？ 』，  爸 爸 應 講 『 無 要 緊 。 等 到 真 正 需 要 我 插 手 e5 時 kha7 去 插 卡 好  』。 原 來 是 按 呢 ， hou7 人 恍 然 （hong3 -jian5 ）大 悟 ， 這 是 地 域 醫 療 重 要 e5 做 法 。 

	有 一 次 去 台 灣 訪 問 親 成  e5 時 ， 有 機 會 聽 著 老 母 e5 姨 婆 批 評 老 父 e5 話 。 『 恁  e5 老 父 e5 作 法  be7 當 hou7 人 o- lo2 ， 伊 將 家 族 放 咧 m7 顧 ， 干 單 顧 做 奉 事 e5 代 誌  』 ， 親 像 姨 婆 所 想 、 所 講 按 呢 ， ti7 儒 教 思 想 影 響 真 強 e5 地 區 所 保 存 e5 意 見 ， 做 子 兒 e5 實 在 是 真 感 謝 。 但 是 同 時 也 禁  be7  tiau5 愛 beh 笑 出 來 ， 因 為 老 父 e5 熱 情 m7 是 停 留 ti7 家 庭 hit 款 小 小 範 圍 就 會 當 滿 足 e5 ， 已 經 是 超 越 這 個 圈 圍 遠 遠 了 。

	＜Kap 老 父 死 別 ＞ 
 
	老 父 e5 熱 情 ti7 Napel 三 年 e5 奉 事 任 期 完 成 了 後 ， 猶  be7  滿 足 。 猶 koh 想 beh 用 銀 髮 工 作 者 （Silver Worker ）e5 身 份 來 繼 續 服 務 獻 身 。 所 以 就 決 定 先 去 美 國 e5 哈 佛 大 學 接 受 專 題 研 究 e5 訓 練 課 程 。 伊 應 該 是 抱 孫 仔 好 好 享 受 e5 年 紀 啦 。 但 是 猶 koh 愛 beh 做 落 去 ， 大 概 是 無 併 leh 學 到 死  be7  甘 願 。 我 按 呢 ti7 leh 想 e5 中 間 老 父 煞 得 腦 筋 僿 （ that ）症 ti7 美 國 病 倒 落 去 。 總 是 好 佳 哉 ， 阮 趕 去 波 士 頓 （ Boston）探 訪 e5 時 ， 伊 已 經 回 復 意 識 啦 。 因 為 有 插 管 ti7 氣 管 內 ， 接 去 ti7 呼 吸 器 ， 伊 干 單 會 當 用 筆 寫 來 互 相 交 通 。 最 代 先 老 父 寫 出 來 e5 字 句 ， 無 人 讀 會 通 。 阮 問 『 阿 爸 仔， 這 是 m7 是 漢 字？』。 伊 搖 頭 表 示 『 M7 是 』， 『 若 按 呢 ， 是 片 假 名 （ KataKana）？ 伊 koh 應 『M7 是 』 ，koh 問 『 … 敢 是 英 語 ？ 』， 『M7 是 』 ，『 … 是 m7 是 Nepal 語 ？ 』伊 答 『 是 。 』老 父 tim3 頭 e5 時 ， 大 家 攏 gong5 ngiah 講  be7  出 話 來 。 聽 講 這 款 情 形 ti7 講 二 國 語 抑 是 講 三 國 語 e5 人tui3 昏 睡 中 醒 起 來 e5 時 是 常 常 會 發 生 e5 現 象 。 我 不 得 不 按 呢 想 ， 老 父 到 底 無 愛 離 開 Nepal 彼 個 所 在 。 老 父 開 始 破 病 十 個 月 中 得 著 che7 che7 人 e5 幫 贊 hou7 伊 會 得 回 國 。  Koh ti7 che7 che7 人 e5 扶 持 中 順 利 恢 復 起 來 。 Ti7 熱 天 我 kap 兄 姊 聚 集 參 詳 ， 家  大 家 同 意 二 人 作 一 陣 交 換 輪 班 來 看 顧 老 父 。 但 是 tu2 a2 teh 將 這 個 決 定 通 知 入 院 中 e5 老 父 e5 隔 日 ， 伊 因 為 腦 筋 塞 症 再 發 ， 就 按 呢 離 開 世 間 。
 
自古 早 beh罵 囝 仔 ， 抑 是 beh 命 令 囝 仔 去 做 啥 物 ， 常 常 是 無 張 無 馳 ，   be7  得 按 算  e5 ， 老 父 （ 老 母 也 仝 款 ） 連 beh 轉 去 天 父 hia 也 無 例 外 ， 喝 去 就 去 。 講 真 e5 ， 老 父 就 是 按 呢 ， 不 時 hou7 阮 驚 驚 惶 惶 ， 無 法 度 掠 著 伊 e5 心 路 行 徑 。 我 今 仔 會 當 寫 這 個 文 章 出 來 ， 可 能  是 因 為 我 e5 心情 已 經 卡 平 定 ， 有 法 度 整 理 出 來 。 現 此 時 我 常 常 ti7 teh 想  Dr. A. Schweitzer （ 史 懷 哲 ） e5 代 誌 。 伊 到 底 是 有 家 族 抑 無 ？ 若 是 有 ， 是 啥 物 款 e5 家 族 ？ 為  啥 物 到 今 無 想 著 chia e5 ， 真 不 可 思 議 。 彼 位 密 林 e5 聖 者 是 m7 是 kap 家 族 建 立 互 相 扶 持 施 恩 e5 關 係 ？ 

	雙 親 有 hou7 阮 真 che7  be7  當 替 換 e5 物 件 。Tui3 老 母 是『Kap 別 人 作 伙 鬥 陣 行 』， Tui3 老 父 是『 做 人 e5 父 母 著 取 啥 物 款 e5 態 度 』，Tui3   in  二 人 也 有 得 著 thang 歡 喜 作 伙 e5 兄 姊 。 雖 然 有 遇 著 反 面 教 育 e5 一 面 ， 但 是 其 中 最 大 e5 恩 賜 是  in  對 人 生 以 及 處 世 e5 態度 。   



讀 後 感 言 

	我 有 一 個 好 朋 友 ， 伊 是 白 色 恐 怖 e5 受 害 者。 老 父 是 當 時 理 想 真 高 真 純 情 e5 青 年 知 識 份 子 ， 是 出 社 會 無 外 久 e5 醫 生 。  伊 愛 厝 邊 也 熱 愛 台 灣 。 伊 不 得 不 反 對 欺 負 迫 害 同 胞 、 貪 污 專 制 踐 踏 這 塊 美 麗 島 e5 新 統 治 者 。 有 一 日伊 去 參 加 有 志 組 織 e5 祕 密 集 會 ， 就 因 為 按 呢 受 掠 入 獄 ， 逃 不 了 受 苦 刑 、 受 槍 殺 e5 歹 命 運 。 老 母 也 受 牽 連 長 年 坐 牢 受 罪 。 

	這 位 友 人 一 直 無 法 度 瞭 解 伊 e5 老 父 為 啥 物 無 照 顧 伊 這 個 hit 時 無 生 存 能 力 e5 獨 生 子 。 干 單 為 著 伊 e5 理 想 -- 捍 為 台 灣 e5 美 夢 ， 白 白 將 寶 貴 e5 青 春 kap 生 命 送 hou7 鴨 霸 無 理 e5 蔣 政 權 ，做  in  thai5 雞 教 猴 e5 好 材 料 ， he 敢 m7 是 真 m7 值 ？ 

	伊 這 e5 細 子 不 知 不 覺 中 hou7 親 成 負 極 大 e5 重 擔 ， 將 伊 藏 來 藏 去 ， 親 像 一 粒 球 任 意 hou7 人 踢 來 踢 去 ， m7 知 變 名 、 變 住 址 幾 擺 。  阿 公 阿 媽 m7 敢 親 養， 著 拜 託 遠 親 養 飼 。 伊 真 正 有 che7 che7 e5 不 滿 ， 無 機 會 得 著 一 般 人 應 有 e5 父 母 子 e5 情 愛 ， 致 到 tui3 雙 親 真 che7 e5 無 瞭 解 。 伊 怨 嘆 家 己 一 家 e5 命 運 。 

	讀 了 這 篇 「養 飼 我 大 漢 e5 家 庭  」 e5 文 章 以 後 ， 伊 透 露 心 底 e5 話 講 「我 真 有 同 感  」 。 這 位 友 人 遇 著 e5 也 是 反 面 教 育 e5 種 種 ， 但 是 年 紀 漸 漸 增 加 ， 伊 也 漸 漸 瞭 解 父 母 為 啥 物 付 出 hiah 大 e5 犧 牲 。 


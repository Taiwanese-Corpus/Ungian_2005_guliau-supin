新教師e5 心聲

周鑫勇
今年是我頭一年教冊，面對減我十幾歲e5 細漢gin2-a2，心內感覺chiaN5 新奇，chiaN5 心適。雖然ti7 學校讀be7 chio2 有關gin2-a2 教育e5 冊，m7-koh  chit -ma2 一旦真真正正面對活 leng3 -leng3  e5 『小朋友』，hou7 我感覺--著e5 是，ka-ki7 無ui3 頭學起soah be7-sai2 --得…。 小小一班e5 學生，三、五十人，就有三、五十個面chhiuN kap個性，有e5 認真上課，有e5 真巧m7 讀冊，有e5 基礎好，有e5『有聽沒有懂』，真正一樣米飼百樣人。 Beh教chia-e5 學生gin2-a2 ，ai3 chiam2 -jian5-a2 有耐性chiah 會sai2-- 得，因為隨時long2 會tu2 著hou7 你頭殼痛e5問題，除了tioh8 維持秩序以外，講課e5 內容ma7 ai3 注意學生e5 興趣，總是ng3 望每一個gin2-a2 long2 聽有，做一個老師實在真辛苦。自開學到 taN，已經過三月日--a，對教冊ma7 有tam7-poh8-a2心得，ti7 chia講出來kap tak8-e5   參考：我感覺教冊上重要e5是學生ai3 有回話，會用心上課，會提出問題問老師，作業會tang3 用心寫koh 準時交，考試有好成績iah 是有進步，che long2 是我e5 希望，若無法tou7 全部實現，只要有一點a2 e5進步，我ma7 會感覺真歡喜，chit種歡喜會比月頭領薪水e5心情koh  khah 歡喜，che是我最大e5 心願，是我進步、快樂e5 源泉。


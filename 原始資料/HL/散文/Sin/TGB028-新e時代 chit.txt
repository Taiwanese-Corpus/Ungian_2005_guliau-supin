新e5時代ui3 chit-ma2開始
Sin

2001年12月初1, 立委選舉結束, 台灣人民koh 1-pai2用選票拒絕中國e5恐嚇; m7管an2-choaN2, 中國所有e5統戰技巧, 已經long2 hou7有深刻歷史意識e5 (這種意識m7是情緒消thau2, ma7 m7是知識份子式--e5)台灣人民看破, 而且koh ka7 sia7倒tng2--去.

會sai2確定--e5 是: 台灣已經無戰爭e5危機; 續--落-來, 新e5歷史任務就落ti7 lan2 e5肩kah頭--a. Lan2 tioh8-ai3 ui3內政, 教育, 文化各方面落手, 進行深刻e5本土化工程.

感謝天公伯--a2, lan2總算有機會ui3 4百年hong5殖民e5輪迴命運內底解放--出-來; 感謝台灣人民──雖然in無像其他國家獨立戰爭內底, 人民勇敢e5表現, m7-koh tak8-pai2選舉, in總--是表現出真koan5 e5政治智慧.

新e5時代, ui3 chit-ma2開始!

台語新選組
台語研習e5感想
寶山國小鄭珮君老師
自細漢到chit-mai2,ti7 厝內就有teh 講台灣話，m7-koh ti7 學校，tioh8  ai3 講北京語，若講台語ai3 hou7 人罰錢，講一句台語罰一khou ，長久以來soah  e5 錯誤e5 觀念---「台灣話是粗俗無水準e5 語言」。Ti7 不知不覺當中，北京語講了慣習成自然，soah將lan2 ka-ki7 e5 母語Holo 話放be7 記得，定定講be7 lian3轉。Chit pai2 有機會來學講台語，學唸羅馬字，學寫台文，實在是be7-bai2 e5 經驗，想起這幾禮拜來田中國小研習台語，hou7  gun2 對ka-ki7 e5 母語Holo話有進一步e5 了解，koh會tang3 認識lan2 臺灣本土e5 文學，hou7 我感覺收成真che7 。過去m7-bat想過Holo話有聲韻kap聲調e5 問題，現在我已經知影台語聲韻e5 複雜性，beh ka7 lan2 e5 母語Holo話講kah滑liu koh好聽，實在m7 是一件簡單e5 khang-khoe3 ，是ai3 用心phah拚kap費時間去練習--e5 。
經過兩月日e5 練習，簡單e5 台文語詞，已經小khoa2會曉 念，m7-koh 若tu2-著 khah深e5 句讀，tioh8  ai3 靠頂下文來三ioh四ioh，才有法tou7 正確唸出來，ka-ti7 實在tioh8  ai3 khah phah拚--le！總講一句，chit pai2 e5 台語研習，hou7 gun2 對siaN2-mih是台語，siaN2-mih 是Holo話，有chiaN5 正確chiaN5 深刻e5 了解，ma7 hou7 gun2 知影台語文學對台灣文學e5 價值，che就是上大e5 收成。
p.s.:感覺chit次e5 研習內容chiaN5 豐富，chiaN5 活潑，除了學講Holo話以外，ma7 有學寫羅馬字,教材內容有提供台語歌謠、Holo台文作品hou7 gun2 唸，koh 特別請台文作家來演講，真有變化be7 無聊。M7-koh進度siuN 緊，hou7 gun2 感覺toe3 be7 tioh8,無法tou7 完全吸收。

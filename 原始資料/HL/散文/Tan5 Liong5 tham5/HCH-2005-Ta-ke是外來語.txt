 
Ta-ke (乾雞)是外來語？
──台灣人 e5自信 
Tan5 Liongth5am
 
幾工前，聽tioh8 chit8-e5 (一個)理論：講台灣話「Ta-ke」 (意思是「親家母」) chit字是唐朝時e5官方e5稱呼。講這字ai3寫做「大家」。伊講，咱台灣人e5祖公尊敬父母若(na3) 親像尊敬官府仝款，soah kheh8 chit-e5字來稱呼序大人。伊koh講，台灣人e5祖公古早時long2有讀冊，koh有做官。真不幸，咱chiah-e5囝孫soah ka7原來e5字(漢字)放boe7記得。照伊講起來，台灣人e5 祖公e5後代，若 m7是記ti5 bai2, tioh8是無cheng5-kong。連家己e5親chiaN5 e5稱呼tioh8 m7知影按怎寫。
 
我聽了真tioh8驚，這若是真e5,tioh8緊來拜中國人做親 chiaN5。親上加親。我緊ka7簡忠松借我e5百科全書(王育德全集) kheh8來peng2看mai7。 Koh ka7 W. Campbell e5大字典kheh8來查。查了，一方面真歡喜。原來，咱台灣人猶真gau5,無ka7家己e5語言放boe7記得。但是，一方面真失望。原來，是有人自卑心teh作怪，ka7「Ta-ke」烏白湊兩字漢字「大家」，tioh8 beh ka7台灣話e5祖公kap唐朝e5漢人牽做親 chiaN5。事實是，台灣話e5祖公 m7是唐朝e5漢人，無做唐朝官，ma7可能 m7是唐朝e5漢人e5親chiaN5。語言 m7-tioh8,歷史ma7 m7-tioh8,實在是烏白講。
 
根據語言學家王育德e5研究，「大家」這兩字漢字，若是唐朝時e5漢音(文言音，~950 A.D.時傳入福建)，tioh8讀做“tai7-ka” (kap「代加」仝音)。「大家」若是閩南語e5本土音(~500 B.C.前tioh8 kap中國漢語分開，獨立存在e語言)， tioh8讀做 “toa7-ke” (kap「大雞」仝音)。讀來讀去，按怎讀，「大家」ma7 boe7讀做 “ta-ke (kap「乾雞」仝音)” (註一)http://203.64.42.21/iug/Ungian/soannteng/chil/chha.asp?chha=t&wd=這&R1=p&cc=c。可見，「大家」這兩字漢字kap「ta-ke」這字(音)完全無仝。字e5源頭ma7無仝。
 
Kam2有可能「大家 (tai7-ka)」是“ta-ke” e5本字，時間 chit8-e7 (一下)久，閩南語語族e5人tioh8講kah走音去？ An2-ne ma7真奇怪。Khah會有台灣人boe7 ai3用家己e5母語來稱呼家己e5親chiaN5。Soah用chit-e5宋朝傳來e5外來語 (i.e. 文言音)來稱呼？An2-ne家己e5親chiaN5 m7 tioh8歸堆做「外國人」？ Chit種e5親chiaN5 kam2有親？ 話koh講轉來，chit8-e5 親 chiaN5 若是唐朝e5漢人，家己是官府夫人(大家)，http://203.64.42.21/iug/Ungian/soannteng/chil/chha.asp?chha=t&wd=互&R1=p&cc=chou7人亂叫做「乾雞(ta-ke)」，kam2 boe7抗議？
 
「Ta-ke」是m7是南島語族e5話傳落來，我是m7知。閩南語語族e5人kap 南島語族e5人血統 e5 交流已經幾百年，若是互相叫親家，ma7合情合理。上要緊是ai3  hou7 語言學家kap 人類學家去研究，ka7 咱台灣人真正e5 歷史研究hou7 清楚。M7是亂ioh 亂講，外來文字(漢字) soah當作符咒，ka7 kheh8來拜。家己e5母語無漢字thang寫，soah講是見笑。這long3是無自信。結果是，chit-e5國語hou7人改來改去，連家己e5親chiaN5 ma7講chit-e5作外國人。Kam2有影外來e5 long2 khah好？
   
(註一) 王育德全集:台灣語常用詞。
(後註) 一個語言記載一個文化，有人e5歷史，ma7有人e5感情。今仔日e5台灣話是一個語言歷史e5博物館。有三千年前e上古藏漢語(proto-Tibet-Sinic languages)(閩南語e5「土音」，常常是有音無(漢)字)，有一千年前 e 中古 e 外來語(唐帝國e5漢語「文言音」，有音tioh8有字)，ma7有近代才加入e 語言(荷蘭話，日本話，南島語族話kap中國北京語)。Chiah-e5語言湊湊做一伙，咱台灣話e5歷史真長，文化ma7真豐富。漢字e5 文化是咱e5 文化內底e5 小部分，m7 是大部分。咱ai3有自信，咱e5歷史，咱e5 文化boe7輸別人。
 

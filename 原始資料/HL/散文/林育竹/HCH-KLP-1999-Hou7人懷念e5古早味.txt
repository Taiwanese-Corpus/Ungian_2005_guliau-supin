Hou7人懷念e5古早味                 / 林育竹
會記得細漢e5時陣，ti7草地無菜市仔，所有e5物件，long2有扛到門口來賣，魚肉long2有，上hou7我siau3念e5是蜊(la)仔肉kap蜊仔湯。彼時陣e5蜊仔肉實在真好食，不但肉青(chheN)甜，湯koh好lim，有時陣我也會kap小妹及厝邊e5囡仔，作伙去溪仔摸蜊仔，非常趣味，溪水真清，水底蜊仔thang看真清楚，真容易就摸tioh8蜊仔；除去蜊仔以外，猶有大肚魚，每日走過真清e5溪仔，看tioh8真濟e5大肚魚，有閒就提竹仔做e5竹bih8仔去掠大肚魚，運氣好e5時陣，thang掠真濟，暗頓就thang加一個菜；大肚魚實在真好食，有時想起來嘴瀾就流出來，ah, m7知影ti7 tang時才會thang koh食hit種口味e5蜊仔kap大肚魚。(作者: 洛衫磯台文學校成人班學員)

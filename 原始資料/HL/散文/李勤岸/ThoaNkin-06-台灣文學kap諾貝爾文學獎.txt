
台灣文學kap諾貝爾文學獎

李勤岸
 
咱一向敬重e5 台灣作家李魁賢最近聽講hou7 人提名諾貝爾文學獎。 伊bat 擔任台灣筆會會長，伊 e5 文學成就真高，ti7 台灣e5 文學地位嘛真高，所以hou7 人提名真合理。 我想伊應該m7 是台灣筆會提名e5 ，應該是別個國家ka7 伊 提名才著（註：後來證實是印度筆會提名e5 ）。雖然每個國家e5 筆會攏有資格通家己提名，不過台灣筆會就我所知be7 當加入世界筆會，因為台灣早就有一個Chinese Pen Club,就是「外省人」為主e5 華語作家筆會。台灣筆會申請be7 加入世界筆會hou7 人駁回，因為人講恁台灣已經有一個筆會，恁嘛是仝款使用華語寫作，看be7出恁有甚物無仝。
不過，不管伊用甚物語言寫作，無管按怎，伊 攏是咱台灣偉大e5 作家，咱攏希望伊會當得著Nobel 獎。
下面咱小可來了解Nobel 文學獎 e5 性質，看伊提著Nobel 文學獎e5 可能性有偌濟？
一． 
1901-2001，諾貝爾文學獎總共頒hou7 104 e5 作家，以詩人kap小說家為主。（真有希望！李魁賢是詩人）
二． 
     Nobel文學獎得主壽命攏真長，特別是詩人攏活真久，平均76歲。親像1980年e5得主波蘭詩人Czeslaw Milosz 今年已經92歲，猶活leh,猶ti7 加州Berkeley。Nobel文學獎委員會真正有一冬二個候選人最後決定beh hou7 某人是因為伊khah 老，有 “age advantage”。（嘛真有希望，伊大約60-65歲，身體猶真勇，活愈久愈有望！）
三．
     Nobel 文學獎攏頒hou7 甚物國家e5作家？ Nobel 本人e5理想是希望這個獎是世界性e5,m7 是歐洲e5。不過，頭仔攏是ti7 歐洲，亞洲愛到1913年才有印度e5 Tagore (泰戈爾) 得獎。日本愛到1968年才有Kawabata (川端康成)得獎。中國愛到2000年才有半個人得獎。講半個，因為高行健嘛算是法國作家。美洲嘛真慢，美國1930年，才有人得獎（S伊clair Lewis)。美國甚至無半個詩人bat得獎。南美洲到1967年才有人得獎（Guatemala)。非洲上慢，1986年才有人得獎（Nigeria)。（2000年頒到中國，按呢離台灣已經真近，真有希望！）若是以國家來講，甚物國家 
上濟人得獎？法國12個半上濟（高行健算半個），美國10個半第二（1987年e5 Brodsky算半個）。德國、英國9個算第三，意大利、瑞典有6個；Spa伊 五個；波蘭、Ireland、Denmark、Russia有4個。其他有三個，二個、一個。
四．
     Nobel 文學獎委員會有一個原則，希望儘量逐個國家照輪流，不過mai3連續。所以m7 bat有任何國家連續得獎，隔一冬e5 是有。（若按呢，台灣若是算一個獨立國家，真有希望，若是算是中國作家『因為攏用中文寫』嘛真有希望，因為已經隔一冬啊！）
五． 
     敢一定愛用本土母語寫才會當得獎？
M7 是。1923年愛爾蘭詩人Yeats 是用殖民語寫作e5。不過，英國人嘛講伊是英國作家，koh 是英國文學史內底e5 重要作家。而且使用殖民語寫作得獎e5真少。另外一個是1913年e5 Tagore ，伊得獎e5 作品Gitanjali 是因為用英語寫才得著，因為獎詞是按呢講：he has made his poetic thght, expressed 伊 his own English words, a part of the literature of the West。不過伊大部份e5 作品是用伊e5 母語Bengali寫e5 ，Gitanjali 聽講嘛是後來才翻譯做英語）。雖然當時e5 評審委員有一個看有Bengali,m7-koh 無法度證明伊是直接讀伊e5 母語作品來支持伊e5 ）。（按呢咱e5華語作家嘛是有可能得獎，雖然機會真少，koh 有可能hou7 中國搶去khng3 ti7 中國文學史內底做重要作家！）
六． 
     敢一定愛寫本土e5 物件才會當得獎？嘛無一定。1938年美國作家Pearl Buck(賽珍珠）攏寫中國。M7-koh kan-na7 伊一個，其他攏是寫家己e5 本土。有真濟冬e5 獎詞特別強調是因為寫出 伊 民族文化e5精神。（按呢李魁賢真有希望！伊 e5 內容攏非常本土，非常有民族文化e5 精神）。
七． 
     Nobel文學獎評審主要靠翻譯，特別是歐洲e5 主要語言英語、德語、法語。伊 當然嘛知影按呢會有限制，希望會當ui3 原文來瞭解，來評審，所以伊 嘛有邀請語言專家參與，不過有翻譯e5 攏加真有利。（有希望！李魁賢e5 詩集有英語，koh 有德語翻譯）
八．
     當地筆會是m7 是真有自信？有人問泰國筆會會長講恁敢m7 是有詩人某某人，hou7人提名Nobel文學獎？伊講伊嘛m7 知影有這號代誌。人koh ka7 問講恁汰m7 家己提名？伊講看看leh都無真偉大e5 作家通好提名。所以真濟國家e5 筆會就是chiah-nih8 無自信，無自信beh 汰有可能得獎？（咱leh?咱e5 台灣作家普遍tit攏真有自信，評論家嘛真有自信。真可惜，台灣筆會已經久無運作，聽講長久以來攏無改選會長，嘛無法度進入國際筆會。台語文作家嘛無想beh發起另外成立台灣筆會。這點khah不利！）
根據以上分析，李魁賢真有希望！不過，伊 e5 作品若是攏用本土母語寫作（伊有小部份作品是用母語寫），而且koh 攏有英語翻譯，伊 toh 加真有希望！
無管按怎，雖然是華語寫作，嘛猶有希望，因為猶未宣佈進前，親像teh 買「樂透」，人人無自信，逐個有希望！ 
後記：可惜，後來諾貝爾文學獎發表，咱無著。不過有hou7 人提名，已經足無簡單，咱攏感覺真光

榮，所以咱辦大型e5 研討會來ka7 慶賀， 邀請世界各地e5 文學評論家來ka7  肯定。 

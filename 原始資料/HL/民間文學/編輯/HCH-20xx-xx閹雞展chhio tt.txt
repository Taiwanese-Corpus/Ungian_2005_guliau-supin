
Iam-koe tian2 chhio,
Lau7-lang5 kong2 chhio3.

閹雞展chhio,
老人講笑。

註解：有老人ai3講黃色e5笑詼，閹雞大隻koh好看，總是，boe7會kap雞母相仝，只有展e5份na7-tiaN7。老人亦是仝款，只有講thiong3 na7-tiaN7。表示人做boe7來e5事，koh ai3掙beh去做，「量力而為」chiah好。



Jit8-thau5 chhiah ia7-ia7,
Sui5-lang5 kou3 siN3-mia7.

日頭赤ia7-ia7,
隨人顧性命。

註解：形容人e5自私，當tu2-tioh8危險e5時，每人顧家己e5性命，無互相照顧。若是an2-ni不一個團體變做「烏合之眾」。



Ka3 kiaN2 oh8 siu5,
Khah-iaN5 ka3 kiaN2 peh chhiu7.

教囝學泅，
Khah贏教囝peh樹。

註解：教囝學泅是教囝學求生e5技能，地球有四分之三是水面，會泅是真有路用。Ti7早期大人常常叫囝m7-thang peh樹，是因為驚跋倒，所以無鼓勵，有時iau2禁止。



Ka3 ti ka3 kau2,
M7 tat8-tioh8 ka-ki7 chau2.

教豬教猴，
M7值得家己走。

註解：「教」ti7 chia是「叫」、「請」、「拜託人做事」e5意思、叫豬a2是猴做tai7-chi3、有時是真麻煩koh囉嗦、無合主人e5意思。不如家己本身去做，央人做事，有時人推辭、廷遲，m7值tioh8家己親身做，來得khah緊khah好。


Khi2 chit8-e5 he2,
Chhe chit8-sng5 ke2.

起一個火，
炊一床粿。

註解：以前起火是需要功夫，起火好，就beh用來做真濟tai7-chi3,m7是干單炊一床粿na7-tiaN7。意思是做tai7-chi3無計畫，想tioh8啥就做啥。



Khih-chhui3 heng3 chhui3-chhiu,
Pai2-kha heng3 that kiu5.

缺嘴興嘴鬚，
跛腳興踢球。

註解：嘴缺koh愛留嘴鬚，hou7人注意tioh8伊e5缺；跛腳e5人踢球，會hou7人注意tioh8伊e5跛，表示一個人露出伊e5缺點。人long2有缺點，但是無必要顯出hou7人知。



Khit-chiah8 koaN2 bio7-kong,
Sin5-beng5 oaN7 ti-kong.

乞食趕廟公，
神明換豬公。

註解：台灣寺廟e5管理是廟公，乞食無thang歇暗e5時，就ti7廟內睏。無phah算，乞食soah霸佔廟m7走，將廟公趕出廟；也將廟e5神明換做不值不七e5物件。真正e5神明、佛祖、天公soah無去a2是下ti7邊仔，人ai3有正義感，擁護正直e5人，chiah boe7 hou7 phaiN2人來破壞chit-e5社會，soah是非不明。



Kho3 kiaN2 mia7, kho3 kiaN2 un7;
Kho3 kiaN2 chiah8 siang hun7.

靠囝命，靠囝運；
靠囝食雙份。

註解：以前e5婦女命運是靠囝來得tioh8,tui3有身孕，有囝了後chiah有好命。



Kin2 phang2 bo5 ho2 se,
Kin2 ke3 bo5 ho2 ta-ke.

緊紡無好紗，
緊嫁無好ta家。

註解：速度ti7現代e5社會是真要緊e5因素，緊是好，但是m7-thang犧牲品質。Ti7小心計畫無損失品質e5,來爭取緊chiah-tioh8。「食緊kong3破碗」也是siang7款e5意思。



Kou3 chhui3-khang,
Bo5 kou3 thau5-chang.

顧嘴孔，
無顧頭鬃。

註解：顧食無顧儀表，ai3人m7-na7注意食，也tioh8注意整齊、清氣、衛生。有時也會講做：所than3 e5錢少，干單有夠顧三頓，無chhun e5錢thang顧頭鬃(衫褲a2是其他)。



Kun7 chu chia2 chhek,
Kun7 bek8 chia2 hek.

近朱者赤，
近墨者黑。

註解：交朋友就會染tioh8朋友e5一koa2習慣kap性質，表示交朋友ai3有選擇，交好朋友就會學好。



Kun7 khoe tah bo5 chun5,
Jip8 soaN bo5 chha5 hun.

近溪搭無船，
入山無柴燻。

註解：Toa3 ti7溪邊e5人soah搭無tioh8船，無注意tioh8船有船班，過了時就無船，ai3等後班。Toa3 ti7山內e5人soah無柴thang hiaN5；樹林雖然真濟樹，若是beh hiaN5柴，就tioh8先chho3,等柴乾chiah e7-tang3燒。形容人無計畫，無準備好，雖然有好e5環境，也soah失去好e5機會，tioh8「把握機會kap時間」。



Bat sng3 m7-bat ti5,
Thio3 bi2 oaN7 han-chi5.

Bat算m7-bat除，
Thio3米換蕃薯。


註解:  Chu3-i3 ti7 sio2-khoa2 e5 li7-ek, soah sit-khi3 khah toa7 e5 ho2-chhu3.  “In sio2 sit toa7”. U7-si5 si7 tham tioh8 sio2 e5 ho2-chhu3, soah sit-khi3 toa7 e5 goan5-chek.

Boe7 chha5 boe2 chha5 sio,
Boe7 bou2 khi3 hong7 (hou7 lang5)chio.

賣柴買柴燒，
賣bou2去hong5招。

註解: Choe3 bo5 i3-gi7, bo5 lou7-eng7 e5 tai7-chi3. Gong7 lang5.

Boe7 sian ke2 sian,
Boe7 gu5 lan7-pha ke2 lok8-pian.

Boe7仙假仙，
賣牛lan7-pha假鹿鞭。 

註解: Choe3 ke3 e5 lang5, phian3-sian. Ke2 he3 ke2-choe3 chin he3.

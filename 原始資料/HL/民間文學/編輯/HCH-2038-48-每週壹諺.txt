
2038
Un7-mia7, thiN chu3-tiaN7;
Ai3 piaN3, chiah oe7 iaN5.

運命，天註定；
Ai3拚，chiah會贏。

註解：形容性命kap運命雖然天註定，若是勞力e5人認真去做，也會改變in e5運命；有天意，也ai3有勞力。


04 TOTAL2.doc

2041
Ai3 thak8-chu, eng7 pit lai5 pan7-su7;
Na7 pang3-gu5, giah8 thui5 choe3 ki-su7.

愛讀書，用筆來辦事；
若放牛，giah8鎚做技士

註解：愛讀書e5人，常常成做giah8筆來辦事e5人；若是無愛讀書e5人，ti7學校long2放牛，受看輕。總是m7-thang失志，m7-thang自暴自棄。Chit種人是動手實際做工e5人材；siong7無thang做技士 ，有時是老闆e5才tiau7。人各有天性，m7-thang勉強，順家己e5性格來勞力。


2042
Ang seng bou2 toaN3, mi5-jit8 saN khoaN3;
Kam khou2 saN-toa3, it-seng saN-phoaN7.

Ang生bou2妲，暝日相看；
甘苦相toa3,一生相伴。

註解：每日看ang是小生，bou2是花妲e5 sui2。表示夫婦欣賞對方e5優點，就會兩人相處真好勢。無論是甘是苦，兩人long2作伙，一生相作伴，互相照顧。

2046
Bo5 chiN5 hun,
Toa7 peh thun.

無錢薰，
大peh吞。

註解：人且食薰免錢，就盡量pok;也無想食薰對身體會損傷。Koh khah表示出本身貪心、phaiN2款、自私。相分食薰是禮貌、不過食薰無好、e7-thang mai3食是siong7好。

2043
Chhi7 koe bo5 lun7 khng,
Chhi7 kiaN2 bo5 lun7 png7.

飼雞無論糠、
飼囝無論飯。

註解： 養飼囝無計較成本，希望囝緊緊成功成人。父母痛囝，無惜代價，事事為囝e5將來設想。


2047
ChhiN-mi5 cheng,
E2-kau2 leng5.

青瞑精，
啞口能。

註解：目睭無看e5人真精英；嘴boe7講話e5人也真能巧。雖有身體e5缺陷，總是其他e5部分e7-thang來彌補伊e5缺點。M7-thang輕視身體有缺陷e5人，in已經是可憐e5。 


2048
Chui2 chheng liah8 bo5 hi5,
Lang5 kip seng put ti3.

水清掠無魚，
人急生不智。

註解：水清e5所在看tioh8魚，beh緊緊來掠；魚也看tioh8影，就緊緊逃走，掠boe7 tioh8。當看tioh8好機會，人若急性，做事就常常會無理智，想無周到，也事boe7成功，機會無去。做事急，會誤事，ai3注意。
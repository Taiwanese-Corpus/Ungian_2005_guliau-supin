台灣人智慧歇後話		溫惠雄

「青暝食圓a2」- - -心內有數
「ChhiN-me5 chiah8 iN5-a2」 ---sim lai7 iu2 sou3 
目睭無看見e5人食圓a2，食一粒算一粒，叫「心內有數」。

「做賊點燈火」---真gian3-thau5
「Cho3 chhat8 tiam2 teng-hoe2」 --chin gian3-thau5 
做賊e5人點燈火會hou7人看見，家己漏出缺點叫警察或是叫人來掠，實在真「gian3-thau5」。

「蟾蜍展氣工」--- 膨風
「ChiuN-chi5 tian2 khi3-kang」---phong3-hong 
蟾蜍吸氣或吐氣，伊e5身軀會膨大貯（te2）風叫做膨風。但是膨風是pun5雞kui，「吹牛」e5意思。「膨風水雞」---無肉。

「千金小姐beh出嫁」---大庄（大妝）
「Chhian-kim sio2-chia2 beh chhut-ke3」---Toa7-chng
千金小姐beh出嫁一定會大大化妝。大妝kap「大庄」仝音。
台中梧棲，彰化大村，高雄岡山攏有地名叫「大庄」。

「食果子拜樹頭，食米飯拜鋤頭」---「知本」
「Chiah8 koe2-chi2 pai3 chhiu7-thau5，chiah8 bi2-png7 pai3 ti5-thau5」 --- Ti pun2 
「知本」出名溫泉。

「十月懷胎有身」---大肚
「Chap8-goeh8 hoai5-thai u7 sin」---Toa7-tou7。 
十月懷胎有身是大肚。大肚ti7台中縣。

「阿媽beh嫁翁」---公館（公管）
「A-ma2 beh ke3-ang」---kong-koan2。
阿媽beh嫁翁當然阿公beh管。公館kap公管仝音。苗栗縣、屏東縣攏有公館。


台灣人e5智慧俗語		溫惠雄

1.	人老心未老，人窮(kiong5 )心莫(bok8)窮
人e5年紀雖然老，心情攏無老。人雖然散鄉，心理上卻無散鄉。人雖然年老，猶原有青年人e5想法看法。人雖然散鄉，卻志氣真堅強。
2.	老神在在 
老神：老練e5神態	在在：真穩定，無隨便，意志無容易受搖動。
指中壯年人ti7困難危險e5時，有自信，態度自然，m7驚e5神態。
3.	老e5老步定
老經驗e5人，做代誌真穩定，想法「中肯」，老步定。
4.	老甘蔗，老根節(chat)
是o-lo2 老人做事做人攏細膩，照規矩，真謹慎，用老甘蔗清清楚楚e5節、目kap堅定e5根，來
形容老人che7關節，gau5考慮小心。
5.	甘蔗老頭甜 
甘蔗e5頭比尾khah 甜，譬喻老人年紀雖然che7，有豐富e5經驗，財富e5粒積，會tang3過幸福e5晚年，絕對m7 thang看輕、忽略老人。
6.	老骨teng7 khong-khong、老皮be7過風 
老人e5骨真teng7，in e5皮厚風吹be7過。一方面thang解說強調老人真健康、m7驚寒、m7驚風吹，也thang解說長輩家己恥笑家己，家己pun5雞kui。
7.	棺柴te2死人、無te2老人
棺柴所te2是死人、m7是老人。特別tui3青少年不幸死亡e5感嘆。
8.	過橋khah che7你行路、食鹽khah che7你食米
老人所行過e5橋，比少年人行過e5路khah長。老人所食過e5鹽，比少年人食過e5飯khah che7。強調老人豐富e5經驗，m7是少年人thang比，特別教訓少年人e5驕傲愛講e5話。
9.	教phaiN2囝仔大細
教bai2 e5模樣hou7下輩囝仔大細是真m7好，親像宋楚瑜ti7省長選舉後，無實在申報競選經費，將siau3簿燒燒去。興票案A錢Y錢，寄美金幾千萬到美國hou7後生宋鎮遠買五間厝，攏是phaiN2模範。無照國民黨提名程序提名，脫黨競選。M7補交稅，攏是「教phaiN2囝仔大細」。
(例)好佳哉，宋楚瑜無選著台灣總統，若無，真正是「教phaiN2囝仔大細」。
10.	生言造語、借刀殺人
造謠生事，無中生有，造成別人互相殘殺「殺人m7免用刀」thang講真可怕e5陰謀。2000年3月18日暗，宋楚瑜支持e5外省族群，新黨謝啟大、金介壽ti7國民黨中央黨部面前，叫李登輝主席下臺，並講總統夫人曾文惠帶八千五百萬美金坐飛機出國。大家m7准伊逃亡，惡毒謠言，可能「小人之心度君子之肚」。想當時，蔣宋美齡帶97件大行李專機去美國。想李總統夫人也仝款。實在真可惡。
（例）宋楚瑜支持者；外省族群當總統選輸了，m7甘願（輸be7起）「生言造語、借刀殺人」。

俗語
李水車 記
勤有功，戲無益。
好名聲是人e5財產。
sui2 e5面貌m7 免欠用花粉。
家內無貓(ba5)老鼠會蹺腳。
m7-bat剃頭抵著鬍鬚。
m7-bat做著大家，腳手肉khi7 khi7 chhoah  。
偷ni 偷捻一世人缺欠。
一隻牛剝兩領皮。
有魚有肉也著菜kah。
飼老鼠咬布袋。
人心不足蛇吞象。
有心扑石，石成穿。
壁有耳仔，天有目。
入虎喉，無死也烏au2 。
有錢人乞食生命。教豬，教狗，m7 值著家己走。
日頭圓 lin-lin，chhoan3 餓是單身。
一日食五頓，一暝餓到光。
人gau5,m7 值著天做對頭。
有錢使鬼也會挨磨。
六月豆豉真酥pou5。
飼子無論飯，飼父母數頓。
乞食婆有食弄枴仔花。
Lam2-lam2 馬，也有一步踢。
水清魚現。目金，錢做人。
痟人驚扑 。
好頭好面臭腹內。
驚某大丈夫，扑某豬狗牛。
別人e5子死be7了。
海裡無魚，三班娘仔 為王。
日頭赤焰焰，隨人顧生命。
歹船抵著好港路 。
扑虎掠賊親兄弟。
Seng7 狗上灶，seng7子不孝。
青盲m7 畏銃。
交官窮，交鬼死，交官差 食了米。
鴨卵好價，鴨母m7 生。
謀事在人，成事在天。
錢是鳥，愈捏愈了。
錢無兩圓鈸be7 tan5。
爬愈懸摔愈死。
水tui3 磨糙米。
仙人扑鼓有時錯。
食雞倚雞，食鴨倚鴨。
知人知面不知心。
膨風無底 。
外面親像羊羔，內面親像豺狼。 
(台灣教會報第404卷，1918年11月)



APEC的缺席
董峰政
(一)中國給咱食死死，專用暗步真卑鄙，
台灣從此愛覺醒，維護尊嚴才合理。
(二)中國號稱五千年，人權民主全不知，
伊是台灣歹厝邊，野蠻獨裁無講理。
(三)中國思想滿滿是，歷史地理捌透機，
台灣主體無建立，毋知本土是啥物。
(四)花不香閣鳥不語，台灣自古受歧視，
外來政權來統治，毋捌主人啥滋味。
(五)認清中國的本質，台灣團結頭一字，
毋通予人看未起，才有安定好日子。
(六)痟狗亂吠莫插伊，凡事計較惱家己，
冷靜處理用理智，本土文化先建立。
(為2001.10.19台灣退出APEC非正式領袖會議後所寫)
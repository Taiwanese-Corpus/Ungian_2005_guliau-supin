
民謠組曲
李正男
(一) 火金姑
火金姑，火金姑，夯燈火來照路。
路光光，好巡庄。
巡頂庄，頂庄大姑請我食糖霜。
巡下庄，下庄二姑請我食鴨卵。
(二) 翁仔某
翁仔某，咯觸鼓，三頓食飯配菜脯。
無怨言，無叫苦，勤儉粒積食老有補所啊，有補所。
(三) 正月寒死豬
正月寒死豬，二月寒死牛，三月寒死播田夫。
四月無礁土，五月芒種雨，六月火燒埔。
七月田水燒燒燒，八月水雞咦喔叫。
九月風颱臆未著，十月冷風咻咻叫。
十一月冬至墘，家家戶戶人搓圓。
十二月大人gin2仔歡喜過新年。
(四) 正月正　二月二
正月正鑼鼓八音鬧大廳，二月二栽瓜種豆挽未離，
三月三桃仔李仔thin7頭擔。
四月四王爺廟口來看戲，五月五龍船好撐渡，
六月六旺來甘蔗全全目，
七月七釋迦榭榴必必必，
八月八中秋節，九月九九降風呼呼哮(hau2)，
十月平安戲(收冬戲)，十一月人搓圓，十二月好過年。
(五)天烏烏
天烏烏，欲落雨，阿公仔夯鋤頭巡水路。
掘著一尾鯽仔魚五斤五，
欲燉補，無E肚，遂苦苦；
阿公仔食一下膨風叫艱苦，阿婆笑到雙手攬腹肚。

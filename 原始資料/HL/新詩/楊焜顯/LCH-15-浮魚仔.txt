浮魚仔
楊焜顯
五湖四海全兄弟
身穿鐵片衣
肉內全劍刺
自由藏水匿

身來泅鼎水
魂歸嘴碗箸
冷暖生命知
鹹chiaN2人情味
魚網魚夢希望碎
.........

古早好日子
溪海真清氣
有翅飛未起
無腳走千里
現今上厭氣
烏毒臭水味
有翅飛未起
無命浮白屍
.........

魚夢魚網希望死
　過年年年是新年
　　魚仔魚仔生後生
　　　活魚變冰魚
　　　　泅魚變浮魚

看　見啥人　啥人看　見
愈來愈孤單e溪邊
愈來愈風寒e海墘
魚仔魚仔飛上天
五湖四海鹹酸甜
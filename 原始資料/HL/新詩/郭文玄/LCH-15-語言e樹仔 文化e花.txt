
語言e樹仔，文化e花
郭文玄
台灣e官方語言－北京話
失去北京土地e總根頭
Suh未著北京土腳底e肥
佇台灣，水土未合
嘛吸未著土地頂懸
台灣先民累積落來e智慧
早ta佇台灣落地生根e在欉e母語
互外來強勢e樹種壓稠咧
無人敢沃水
無人敢落肥
壓一下久
遂互人放未記
無人知影通沃水
無人知影通落肥
佇台灣無根e北京語
是人造e樹仔
未大欉、未開花、未結果
台灣e母語
若閣毋沃水，落肥
莫講未結果
樹身，ta會礁去
根頭，ta會...去
開出來e花
閣較會lian去


風中的菅芒
陳正雄
若是
未勘得孤單
那毋滯佇鬧熱的花園
若是
欲追求繁華
那毋等待溫暖的春天

阮就是毋驚艱苦
才會選擇坎坷的山坪
阮就是毋驚寂寞
才會開佇冷清的秋天
明知
無人沃水
無人落肥
猶原挺挺徛佇即塊土地
佮雜草車拚
一滴仔露水
阮就會當puh iN2
一點仔養份
阮就會當生湠

為啥物
當阮的根　一吋一吋
鑽過石縫釘入土裡的時
阮的花亦　一片一片
離葉離枝風吹四散
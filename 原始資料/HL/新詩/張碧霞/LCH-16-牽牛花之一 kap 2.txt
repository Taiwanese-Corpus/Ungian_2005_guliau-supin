牽牛花之一
張 碧 霞
牽牛花呀！亂亂爬
爬到厝頂尾
chhoe7無路
吊置遐咚咚搖
看著人就緊叫
叭！叭！叭！
緊來救阮喔
那知？攏無人欲chhap伊
繼續搖！搖！搖！
靠著堅韌的絲
總是有一工
阮會轉去

牽牛花之二
張 碧 霞
牽牛花，牽牛花
牽牛去看花
行啊行，行到山仔腳
愛用爬
牛肥肥，爬未起
徛佇山仔腳看花爬
爬啊爬，爬到樹頂尾
tim3頭　對牛笑哈哈
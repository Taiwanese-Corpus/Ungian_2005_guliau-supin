


西北雨直直落
張碧霞
西北雨直直落
土石流直直來
無腳會走　又閣盤過溪
走到　溝仔漧
竄過　田園
流入歸厝間
人嘛遂來埋   
西北雨直直落
樹乳船　出動來相救
遂嘛著換人來救伊
真是笑話一大堆
西北雨直直落
落出真濟的問題
咱敢會知影好來改
抑是猶原放乎伊
直直落…直直落…
歸粒台灣chiuN3糊糊


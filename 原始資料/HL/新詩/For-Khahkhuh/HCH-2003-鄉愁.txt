鄉愁
   /For-Khahkhuh 

離開故鄉
會
思念故鄉

思念故鄉e5人
思念故鄉e5景物
思念故鄉e5生活
對故鄉有無法度放sak搡e5感情kap疼惜
會ui3心肝底，產生「鄉愁」

中華人民共和國e5領導人
M7是ti7台灣出世
M7是ti7台灣大漢
M7-bat來過台灣
伊講伊對台灣
有「鄉愁」
這是啥物款e5「鄉愁」

有台灣e5住民
Ti7台灣出世
Ti7台灣大漢
Ti7台灣khia7起
頭殼貯e5,是古中國e5歷史kap文化
目睭看tioh8 e5,是古中國e地圖
伊講伊對中國
有「鄉愁」

這又閣是啥物款e5「鄉愁」
(2003/12/10,
世界人權日
「美麗島事件」24週年紀念日

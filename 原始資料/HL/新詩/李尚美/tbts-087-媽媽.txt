        媽媽	        李尚美

（一）阮親愛勇健e5媽媽，
你生阮亦養飼阮…
你牽阮手教阮寫字，
Chhoa7阮去學校讀冊…
你關心阮身體e5發育，
亦關心阮e5學問…
你愛阮日日得大漢，
亦愛阮心身快樂…

（二）這世間偉大e5母愛，
	你牽阮手來bat主…
	阮tui3細漢就去教會，
	接受主日學教育…
	認bat主e5好e5教示，
	就是聖經e5道理…
	啊啊愛疼阮e5媽媽，
	阮beh永遠khiN5-tiau5主。

（二）TaN媽媽你已經年老，
	阮tioh8愛你孝順你…
	你e5頭毛已經白白，
	是上帝hou7你榮光… 
	阮若想著過去e5日子，
	你e5勞苦hiah-nih大…
	遇著戰爭遇著變遷，
	你亦盡心保護阮…

（四）阮敬愛恩慈e5媽媽，
	你真愛惜養育阮…
	每日你kap阮同歡喜，
	亦kap阮同心祈禱…
	阮若有憂悶e5時陣，
	你kap阮同心分擔…
	感謝媽媽你照顧阮，
	愛疼阮亦引chhoa7阮…

（請用「至好朋友就是耶穌」e5  調來唱）
					

	

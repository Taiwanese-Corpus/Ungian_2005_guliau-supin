秋天某一工.
二Chan2(層)行溪
                                                                                                                                      吳正任
 
hiang3陣,我細漢
二chan2行溪真闊真長
阮褪赤跤行過鉛線橋
m7知伊欲流tui3佗位去

彼年六月,風颱天
溪水hi3-heh叫
親像ti7受氣
將鉛線橋沖斷去
Chhun1兩爿東倒西歪e5橋墩
狼狽扑ti7溪墘

hiang3陣,水強beh拄著阮e5鼻孔口
先生,一跤步一個
踦佇溪中央
Chiang2學生囝仔,一個一個        
接過溪                          
 
唱畢業歌彼工
學生囝仔khau3 kah hi3 heh號
新e5鉛線橋閣khi2--起來矣
阮恬恬行過haiN3來haiN3去e5橋頂
二Chan2行溪嘛恬恬
無講半句話
只有溪埔e5草發kah滿四界

秋天某一工,我an7遮經過
二Chan2行溪
菅芒花白霧霧佇風中飛
            草仔猶原滿四界
jui-hoat  ju1 omh
ju1-hoat  ju1長
親像幾loh十冬來
阮e5思念

消瘦e5二Chan2行溪
沒hiang3陣hiah少年
有淡薄仔老樣
親像ho7人放捨同款

水流be7 ting1動
遠遠一khut,一khut
親像我流be7去
永遠khe5 tiau5佇遐
e5童年


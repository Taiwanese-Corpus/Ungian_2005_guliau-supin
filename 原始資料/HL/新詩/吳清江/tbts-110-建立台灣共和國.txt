建立台灣共和國    吳清江

蕃薯a2 kiaN2 ai3認命，認真釘根骨力拚；
	咱無芋a2 hiah好命，食ti7台灣夢ti7 hia。
芋a2蕃薯攏真好，m7驚水淹m7驚烘；
	Siang2知有心人有意，強ka7蕃薯heh一旁。
講伊出生phaiN2地理，男盜女娼鳥不語；
	芋兵對外無代誌，專giah8刀槍tok蕃薯。
精英大量被thai5死，台灣民主soah延遲；
	高壓管制五十冬，教育阮是中國人。
講話不時tioh8捲舌，台灣母語soah m7 tih8；
	迫阮全島蕃薯kiaN2，不准阮叫母親名。
島民敢講m7知影，誤認賊pe7做芋kiaN2；
	連宋陰謀若無驚，江山變色m7知影。
到時叫天天m7聽，親像啞口teh死kiaN2；
	敢thang妄動無見解，容允國親來賣台。
咱知in心ti7中國，na2會認同台灣族； 
	提早防備無後患，傳播意識救台灣。
芋a2 ma7 tioh8鬥相仝，寶島才會有ng3望；
	蕃薯園內ma7有芋，咱ai3族群相合和。
無分內外前後來，共同拍拚才應該；
	四個族群共監督，建立台灣共和國。

(為著響應阿輝伯--a「棄中華民國，建立台灣共和國」寫)
	 


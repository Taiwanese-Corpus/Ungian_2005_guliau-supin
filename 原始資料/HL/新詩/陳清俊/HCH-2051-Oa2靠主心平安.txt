Oa2靠主，心平安
Oa2-kho3 Chu2, Sim Peng5-an

Tng li2 kiaN5 ti7 toa7-chui2,
當你行ti7大水，
Han5-leng2 toa7-eng2 thang kiaN-ui3,
寒冷大湧thang驚畏，
Ia5-ho5-hoa choe3 li2 e5 an-ui3,
耶和華做你e5安慰，
I e5 eng3-un2 ka7 li2 pau-ui5.
伊e5應允ka7你包圍。
Tui3 Chu2 e5 chhui3,
Tui3主e5嘴，
Si7 sin3-sit8, chin-sit8 e5 choat8-tui3,
是信實，真實e5絕對
“Tng li2 kiaN5 ti7 toa7-chui2,
「當你行ti7大水，
boe7 tim5 loh8-khi3, I oe7 ka7 i poah-khui”
Boe7沈落去，伊會ka7伊撥開。」

Chin-choe7 chhi3-tham3 e5 khou2-hai2,
真choe7試探e5苦海，
Iu-siong, siu7-khi3, thong3-khou2, pi-ai,
憂傷，受氣，痛苦，悲哀，
Put-theng5 e5 chhi3-lian7 kap ham7-hai7,
不停e5試煉kap陷害，
Siong-sim sit-chi3 moa2 pak-lai7.
傷心失志滿腹內。
Lan2 chai I e5 oe7 si7 siong7 chan2
咱知伊e5話是siong7 chan2
Chiah-e5 chai-lan7 boe7 iaN5 lan2,
Chiah-e5災難boe7贏咱，
Toa7-eng2 hong-long7 si7 I sou2 an7,
大湧風浪是伊所an7,
I oe7 chhoa7 lan2 kau3 peng5-an.
伊會chhoa7咱到平安。

Toa7 hui2-hoai7-seng3 e5 tsunami, 
大毀壞性e5 chu-na2-mih (日語：海嘯)，
Chui2-te2 lai7 e5 soan5-chui2 khiN,
水底內e5旋水坑，
Chhin-chhiuN7 hai2-iuN5 chhim e5 chai-ho7
親像海洋深e5災禍
Ia7 boe7 ka7 lan2 im-si2.
也boe7 ka7咱淹死。
Siong7-te3 e5 eng3-un2 khak-sit8,
上帝e5應允確實，
O-lo2 Chu2, I e5 oe7 sin3-sit8,
O-lo2主，伊e5話信實，
Bian2-kiaN siN3-mia7 oe7 sit-khi3,
免驚性命會失去，
I kong2,
伊講，
“Li2 oe7 peng5-an tui3 chui2-lai7 peh-khi2”
「你會平安tui3水內peh起」



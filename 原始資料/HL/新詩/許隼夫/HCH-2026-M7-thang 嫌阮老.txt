 M7-thang 嫌阮老
 ∼ 一位長輩e5自白 ∼

/許隼夫 Khou2 Chun2-hu

阮e5年歲有khah濟，總是阮滿有經驗無老廢；
阮e5行動有khah慢，總是阮老步定，心頭安；
阮e5目啁有khah輸，總是阮有滿腹講be7了e5故事；
阮e5面紋khah 皺，這就是歲月雕刻e5美貌。

所以，m7-thang叫阮「老廢仔」，
阮雖然be7 koh走標歷路，總是iau2會看頭看尾相照顧；
阮雖然be7 koh gia5椅gia5桌，總是iau2會tau3聽電話、tau3切電鍋；
阮ma7會ka7孫仔講起祖先e5故事，ka7 in講起家族e5精神；
阮ma7會教in講母語，台灣e5話，也會教in唱故鄉e5歌。

雖然，人講長輩是家寶，阮m7敢an2-ni家己o-lo2;
總是lin2若會曉尊重長輩，阮老人就歡喜快樂無退。

M7-thang嫌阮無路用，阮實在有肉體軟弱e5苦衷。
請lin2少年家ai3體貼、吞忍，阮有需要扶持kap幫助。
今仔日，你若對長輩phaiN2款待，後日仔吃老你tioh8知。
Lin2囝會學你e5款式，也會照你e5 phaiN2模範來ka7你款待！

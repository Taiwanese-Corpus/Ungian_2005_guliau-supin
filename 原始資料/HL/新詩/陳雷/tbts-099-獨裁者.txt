獨裁者          陳雷

五十年無夠額，
咱歡迎新e5獨裁者，
媒體是改裝e5警備司令部，
宣佈新世紀戒嚴令：
kan-na有講白賊e5言論自由，
be7使講台灣好。

民主e5細kiaN2無辜，
伊是新e5政治犯，
掠起來拍，
關起來kong3，
綠島監獄siuN小，
關規個Formosa。

Beh一直講白賊，
Hou7伊出世to7青瞑，
e2-kau2 koh臭耳，
上好是無人beh愛，
夭壽家己去死。
大家chiah來怨嘆，
媒體是偉大e5獨裁者。

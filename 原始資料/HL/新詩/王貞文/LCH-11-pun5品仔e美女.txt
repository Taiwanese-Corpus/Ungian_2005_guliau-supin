
pun5品仔e美女
王貞文
幼秀靈透e女子
柔柔烏色長頭鬃
pun5出月光中e美夢
伊e面白蔥蔥

一場核能大災變
將伊e故鄉毀壞
親友漸漸各別世界
伊e面色暗淡

伊穿粉紅色長裙
若親像一位公主
伊e國度已經失落
宮廷互核風吹走去
所chhun落來
只有手內e品仔
咸腹內長長長e
一口活氣

由伊瘦瘦e身軀
活氣衝出來
流入品仔
變作豐富e音樂
金色音符一粒一粒
落佇春天e草埔
佇懸懸e天頂
雲雀嘛開始在啼

厝鳥仔的創作
林惠敏

透早轉去鎮平庄
陪爸爸媽媽鬥陣食早餐
問爸爸：彼七味的中藥，食了會合否？
爸爸講：平平啊！無好也無bai2!
伸手夾菜的時
看著爸爸身上穿的內衫是顛倒面的
衫尾有一條普普白白的物件
我伸手摸看覓
啊！是厝鳥仔屎！
脫口叫出的聲音
引來爸爸越頭瞄一下　又pe了一嘴糜
淡淡的口氣講：早起運動的厝鳥仔，咸我仝款，目睭也花囉！


∮BONG報選詩 

再會--lah 粉寮街

甘露

彎彎oat-oat e5 基隆河khiu2 直--louh
換--來-e5 是kui 大phian3 大樓
四四散散e5 望冬tiuh-a2 飛走--louh
目chiu 前chhun 1-tou2 長長e5 pou3 岸
鬧熱kun2-kun2 e5 深港關--起-來-louh
Su 當時e5 lam3-a2 變做『購物中心』
粉寮街名改--louh
搬來chia e5「新人類」嫌你song5
講in 做seng-li2『會粉潦倒』
Kui-khi3 名改做「瑞湖路」
是m7 是日後會金光萬丈、瑞氣千條
講實在我m7 知
我所理解--e5 是
基隆河khiu2 會直，i 做大水hou7 lan2──be7 tit8
望冬tiuh-a2 飛會走，i e5 形影ti7 我心--nih──be7 走
港口會tang3 封，行--過e5 kha 跡是beh an2-choaN2 封
粉寮街名會tang3 改，對文化e5 無知是beh an2-choaN2 解　
再會--lah，粉寮街
Ma7 祝福--你，瑞湖路
祝福你ti7 無情環境、無愛人文、欠缺siau3 念e5 
名字頂--a2
會tang3 chhoe7 著than3 大錢e5 理由


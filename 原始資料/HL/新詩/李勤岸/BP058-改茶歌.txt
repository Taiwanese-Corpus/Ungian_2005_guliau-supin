改茶歌

李勤岸


海拔1千過1千
茶園1 leng7 過 1 leng7 
愈koan5 愈冷愈行情
高山茶，第一等

茶葉1斤過1斤
茶錢1千過1千
Beh 青beh 熟在你揀
台灣茶，世界chheng3 

Lim茶嘴甘好精神
Lim茶去油去雜症
老人茶，時間閒
喉氣若夠好心情

山坡地無管制
無限開發.地亂整
茶葉相爭種
消失喬木林
茶葉林矮tng3 形
地動若過
Sio2-khoa2 雨
山坪土石流
流kah 人驚心

茶lim kah 變茶精
茶罐飼kah金金金
台灣林相變種
台灣人面相變形
風水山水面前清

大家來改茶
滾水做茶上kai3 省
M7 免ut-chut 心肝geng5 
愛台灣  愛lim 茶
2項在你揀
久年lim茶beh 改無hiah 緊
Tauh8-tauh8-a2 改  tauh8-tauh8-a2 teng5適應
愛台灣，意志ai3 堅定
茶，mai3 lim
白滾水做茶
請來奉茶
台灣人有人情

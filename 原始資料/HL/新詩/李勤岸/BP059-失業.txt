失業

李勤岸


Toe3 著世界e5 景氣無好
失業人口聽講真che7 
Ti7 台灣 e5 二十一世紀
Ti7 台灣人chhim2 組新政府e5 時

工人失業
行上街頭
拜託總統替in  chhoe7 頭路

總統ka-ki7  ma7 失業
坐ti7 總統府
行無半步
媒體kap國會統派teh 控制
Kan-taN  in 無失業
In teh 統治台灣
In teh 凌遲台灣

台語語言學教授
我ma7 失業
寄生ti7 英文系
寄生ti7 中文系
行無半步
台灣be7-tang3 成立台文系
Kan-taN  外國話be7 失業
In teh 統治台灣
In teh 凌遲台灣

台灣人theh8 著政權
台灣人iau2 teh 失業
台灣，khia7--起-來-a
M7-koh，行無半步


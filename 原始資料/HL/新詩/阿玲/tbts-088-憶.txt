
憶		阿玲


想起hit當時，咱讀冊e5時…

無聲無soeh咱作伙去學校讀冊…

你攏恬恬無講話，靜靜聽人leh話。

有時看你真歡喜，你講你是看著我來。

有時看你若khia7  ti7 hia，你講你是leh等我來。

問你beh去to2位，你講隨在我。

問你beh食啥，你講攏ma7好食。

手牽手來到溪a2邊…

你講我帶hou7你福氣，希望永遠按呢，歡歡喜喜。

春去秋來…

Ma7 m7知自tang時起，我坐ti7窗a2邊，tiu tiu等你轉來…

Ma7 m7知是早起時，抑是暗頭a2，直直攏無看著你轉來…。




Khok8-khok8 khok8-khok8...阿彌陀佛
Khok8-khok8 khok8-khok8 ...Ou-mi2 to5-hut8

Khok8-khok8 khok8-khok8...樹林內
Khok8-khok8 khok8-khok8 ...Chhiu7-na5-lai7 ,
你若聽tioh8 khok8-khok8 khok8-khok8 e5叫聲，
Li2 na7 thiaN-tioh8 khok8-khok8 khok8-khok8 e5 kio3-siaN ,
請你m7-thang tioh8驚，
ChhiaN2 Li2 m7-thang tioh8-kiaN,
He m7是和尚teh念經，
He m7-si7 hoe5-siuN7 teh liam7-keng , 
是阮花仔和尚teh pho3-tau7 poah8感情。a
Si7 Gun2 Hoe-a2 hoe5-siuN7 teh pho3-tau7 poah8-kam2-cheng5 .
五彩色e5新穿，
Ngo2-chhai2-sek e5 sin-chheng7 ,
Liu2-liah8 e5腳手，lau3低音e5 khok8-khok8聲，
Liu2-liah8 e5 kha-chhiu2 ,lau3 ke7-im e5 khok8-khok8 siaN ,
Sio2-khoa2無合本性。
Sio2-khoa2 bo5-hah8 pun2-seng3 .

＃hoe-a2 hoe-siuN7 （花仔和尚）＞五色鳥＞Mullar?s Barbet.
花仔和尚，kui 身軀是五花十色e5 花紋，色水chiaN5 豔，吼聲「khok8.khok8.khok8 …」低低沈沈，親像和尚誦經敲木魚e5 聲音。
花仔和尚雖然是啄樹鳥類e5 宗親，m7-ku2 kan-na 啄樹挖孔做siu7是仝款習性，in 無啄樹掠蟲e5 本領，ai3食野果、榕仔籽，ma7會食蟲豸。
花仔和尚kap一般鳥仔無仝，大部分e5 鳥仔long2 ti7 樹枝頂睏，in將雙腳屈落去，ka7 關節e5 筋腱giu2-an5 ，腳爪吸tiau5樹枝，所以睏去ma7 be7 lian3 落來。花仔和尚先天無chit 款本能，in 只有將腹肚貼ti7 樹洞內歇睏，m7-chiah 有花仔和尚出現e5 樹林，一定有chiaN5 濟樹洞。


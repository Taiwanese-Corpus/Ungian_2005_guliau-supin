米雞仔穿紅衫
Bi2-ke-a2 chheng7 ang5-saN

米雞仔穿紅衫，穿kah sui2-tang-tang
Bi2-ke-a2 chheng7 ang5-saN ,chheng7 kah sui2-tang-tang ,
合意食粟仔，ma7 ai3食細尾蟲
Kah-i3 chiah8 chhek-a2 ,ma7 ai3 chiah8 se3-boe2-thang5 ,
拜託粟仔m7-thang食siuN濟
Pai3-thok chhek-a2 m7-thang chiah8 siuN-che7 ,
才be7 hou7阮阿爸白了工
Chiah be7 hou7 Gun2 A-pa peh8 liau2-kang ,
拜託粟仔m7-thang食siuN濟
Pai3-thok chhek-a2 m7-thang chiah8 siuN-che7 , 
才be7 hou7阮阿爸失望
Chiah be7 hou7 Gun2 A-pa sit-bang7 


＃bi2-ke-a2 （米雞仔）＞緋秧雞（hui-iong-ke)＞Ruddy Crake.：
bi2-ke-a2歇ti7 水田食粟仔，所以叫做米雞仔。活動時，身軀紅紅，紅絳色e5 雙腳特別影目，庄腳人ka7號做紅腳仔（ang5-kha-a2 ），緋秧雞（hui-iong-ke)是日本名。
bi2-ke-a2 ti7 台灣是chiaN5普遍e5 留鳥，活動ti7 水邊廬竹pho7 、水田、溼地、圳溝邊。


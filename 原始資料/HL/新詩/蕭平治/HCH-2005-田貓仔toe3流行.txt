田貓仔toe3流行
Chhan5-ba5-a2 toe3 liu5-heng5 : 

喵喵喵！喵喵喵！
Miau miau miau ! miau miau miau !
Toh一隻貓仔走來海邊teh大細聲？
Toh chit8 chiah niau-a2 chau2 lai5 hai2-piN teh toa7-se3-siaN ? 
干單有聽見聲，na2會無看tioh8影？
Kan-na u7 thiaN-kiN3 siaN , na2-e7 bo5 khoaN3-tioh8 iaN2 ?
原來是一隻鳥仔teh chhoe7食，
Goan5-lai5 si7 chit8 chiah chiau2-a2 teh chhoe7-chiah8,
伊穿花仔衫，頭縛頭鬃尾仔。
I chheng7 hoe-a2-saN, thau5 pak8 thau5-chang-boe2-a2 .


＃chhan5-ba5-a2 （田貓仔）＞小辮[行鳥]＞Lapwing.
田貓仔，歇ti7 海邊抑是溪口附近e5 溼地、草菢、水田內；伊e5 吼(hau2)聲「miau 、miau、miaui8」kai3-seng5 貓仔聲。國外ma7因為伊e5 叫聲na2貓teh 吼，ka7號做濱貓、貓鳥。
田貓仔e5 後斗殼仔（au7-tau2 khok8 仔）有像頭鬃尾仔e5 羽飾，號名小辮[行鳥]，「行鳥」是日本創作e5 日本國字，m7 是漢字。
田貓仔是上普遍e5 冬候鳥，蘭陽平原一帶e5 度冬區chiaN5 捷(chiap8)看tioh8,三、五隻一小群，數十隻一大陣，作伙chhoe7 食，警戒心強，無容易接近，heng3 食肚蚓、土猴、草蜢仔。


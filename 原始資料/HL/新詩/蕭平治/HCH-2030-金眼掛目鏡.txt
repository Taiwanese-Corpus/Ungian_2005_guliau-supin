Kim-gan2 koa3 bak8-kiaN3
金眼掛目鏡
Koa3 kim-kheng bak8-kiaN3, pak8 kim-ng5-sek ui5-kin ,
掛金框目鏡，縛金黃色圍巾，
Kim-gan2 ! chhiaN2 li2 khia7 hou7 chai7 ,
金眼！請你khia7 hou7在，
Goa2 beh ka7 li2 hip chit8 tiuN siong3 ,
我beh ka7你hip一張相，
Theh8 lai5-khi3 chham-ka pi2-sai3 .
Theh8來去參加比賽。
Kho2-sioh li2 u7 khah e2 ,
可惜你你有khah矮，
Khiong2-kiaN be7-tang3 tit-tioh8 thau5-chhai2 .
khiong2驚be7-tang3得tioh8頭彩。
Kim-gan2 ! Li2 kam2 e7 sit-bong7 bo5-nai7 ?
金眼！你kam2會失望無奈

＃金眼＞小環頸＞Little Ringed Plover.
金眼e5目睭深烏色，目孔有一圈真影目e5 金黃色，真sui2 。
金眼是普遍e5留鳥kap冬候鳥，時常20~30 隻，抑是三、五隻做陣出現ti7海邊沙埔抑是溪埔仔地、魚池仔邊chhoe7食；飛行時直飛速度chiaN5緊，seh圓圈仔、oat方向long2真liu2-liah8 sut8-teng2。
親鳥ti7孵卵抑是chhoe7鳥仔囝chhit-tho5 活動時，若tng7-tioh8有天敵出現，伊會假影跛腳落翼裝做tioh8傷，去引誘天敵e5注意，hou7鳥仔囝有時間thang 閃避逃命。水生小動物、小型無枝骨動物抑是細隻蟲仔long2是伊e5主食。

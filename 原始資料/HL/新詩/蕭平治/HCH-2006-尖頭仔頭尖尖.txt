尖頭仔頭尖尖
Chiam-thau5-a2 thau5 chiam-chiam
尖頭仔尖頭仔頭尖尖，
Chiam-thau5-a2 chiam-thau5-a2 thau5 chiam-chiam,
頭殼尾頂毛chhang3-chhang3,
Thau5-khak boe2-teng2 mou chhang3-chhang3 , 
Ai3食果子、花蜜kap蟲。
Ai3 chiah8 koe2-chi2,hoe-bit8 ,kap thang5.
樹仔尾頂teh活動，
Chhiu7-a2-boe2-teng2 teh oah8-tang7,
跳、飛、倒吊，be7輸猴，
Thiau3 ,poe ,to3-tiau3 ,to3-kau ,be7-su kau5,
Chiok-ai3招伴做siu7生湠，
Chiok-ai3 chio-phoaN7 cho3-siu7 seN-thoaN3,
互相照顧，感情相透。
Hou7-siong7 chiau3-kou3 ,kam2-cheng5 sio-thau3 .
＃尖頭仔＞冠羽畫眉＞Formosan Yuhina.
尖頭仔e5頭殼頂有giang3-giang3 e5羽冠，像尖尖e5 三角形。
尖頭仔是台灣e5特有種，kan-na7台灣有，生活ti7中、低海拔山區e5留鳥，2000~3000公尺e5山區long2有伊e5腳跡，toe3天氣e5寒熱搬徙，是島內型垂直型搬徙e5候鳥。
經常活動ti7 雜木林，kui-tin7做伙ti7樹林頂高chhoe7食，以昆蟲、漿果、果子、花蜜為主食。是台灣鳥仔唯一幾若對共同 做岫(siu7=巢)、生卵、飼囝、生湠e5 鳥類。用草仔枝、蕨（koat)類、蘚苔（sian2-tai5)做材料，做碗形e5岫。


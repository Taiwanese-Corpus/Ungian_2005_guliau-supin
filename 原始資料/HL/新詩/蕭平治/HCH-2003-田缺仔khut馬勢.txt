田缺仔khut馬勢
Chhan5-khiah-a2 khut be2-se3 

田缺仔，你teh看啥？
Chhan5-khiah-a2 ,li2 teh khoaN3-siaN2 ?
雙腳khia7在在，親像khut馬勢，
Siang-kha khia7-chai7-chai7 ,chhin-chhiuN7 khut be2-se3 ,
頷頸會伸kiu,速度像鎗子，
Am7-kun2 e7 chhun-kiu ,sok-tou7 chhiuN7 chheng3-chi2 ,
相chiong-chiong,看tioh8啥物？
Siong3-chiong-chiong ,khoaN3-tioh8 siaN2-mih8 ?
免躊躇，看我嘴pe尖tok-tok,
Bian2 tiu5-tu5 ,khoaN3 goa2 chhui3-pe chiam-tok-tok ,
一隻水蛙仔已經thong2入嘴
Chit8 chiah chui2-ke-a2 i2-keng thong2 jip8 chhui3 .


＃Chhan5-khiah-a2 （田缺仔）＞黃小鷺＞Chinese Little Bittern.：
時常出現ti7 水田裡，特別ti7 田岸有缺隙e5 所在，因為田岸缺隙e5 所在是淹水e5 通路，較有魚蝦鰗鰡抑是水生生物thang食。
田缺仔ti7 水田中、草pho7 內liau5 水chhoe7 食，攏將頷頸kiu 成 Z 字形，所以ti7 宜蘭人keng-the2 一個人kiu-kiu lun-lun ，行路癮痀(un2-ku)形，叫做田缺仔。


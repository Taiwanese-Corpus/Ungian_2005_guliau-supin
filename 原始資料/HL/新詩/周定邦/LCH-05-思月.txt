思月

周定邦

相思

是真艱苦的代誌

尤其是

佇三更半暝

更深夜靜的時

一個月

lo3-lo3 長的日子

干礁有一日通參見

有時

閣會　烏雲罩四邊

有時

亦會　風雨做陣起

敢講

遮是咧考驗阮的意志

抑是天公伯也咧創治

逐冬

的八月十五暝

你裝到LLL

僥 (hiau) 去阮

對你絕望的情意

雖然

阮干礁會當

佇遙遠的他鄉

借著秋風　傳達

阮對你的相思

月娘啊　月娘

你愛到

何年何月何時

才會當轉來阮的身邊

佮阮團圓

　

毒 蝒 蟲

周定邦

伊滯佇咱的腹內

真四序

因為　咱有

清芳的文雅氣味

咱有

豐沛的物質甘甜

伊若無咱

精神會一日一日空虛

身軀會一日一日

一直烏礁K (san)2

K到像礁去的花蕊

阮欲變做蝒蟲藥仔

變做蝒蟲藥仔

食落腹內給毒 (thau)7 死

一下著欲乎伊死

未使留伊

害阮身軀艱苦過日子

你若死

阮的腹肚才未像水櫃

才未逐日受凌治

才未大到像秤錘

可惡　你該死

乞食趕廟公

乎你享受

清芳的文雅氣味

乎你享受

豐沛的物質甘甜

你猶毋知　知恩圖報

背仁義

可惡　你該死

食果子毋知拜樹頭

腹肚食了無夠氣

鑽 (chng)3 過胃

鑽過嘴　鑽到鼻

鑽甲乎阮

強欲喘氣喘未離

強強欲斷氣

濟公活佛身軀的銑 (sian)

攄攄的

仙丹食落去

乎你一命嗚呼歸西去

　
∮BONG報選詩 

土公a2講beh去做醫生

蔣為文

厝邊1個土公a2
自少年khioh 骨khioh 到老
TiaN7 聽i leh 講：我khioh--過e5 骨
比lin2 食--過-e5 米khah che7
I 最近m7-taN7 娶1個幼齒e5 越南新娘
講iah8 beh 改行去做醫生
因為，照i 講--e5
I 已經有才tiau7 ka7奉金甕a2底e5骨頭
Ui3 頭到尾照人e5 形ka7 排--起-來

隔壁1個漢學a2 先
自細han3 khioh 字khioh 到老
TiaN7 聽i leh 講：我khioh--過e5 字
比lin2 食--過e5 米khah che7
I 最近歡喜phut-phut
講ma7 beh 改行去做語言學家
因為，照i 宣佈--e5
I 已經chhoe7 著
1個本字


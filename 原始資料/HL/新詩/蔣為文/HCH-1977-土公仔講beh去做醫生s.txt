土公仔講beh去做醫生           
/蔣為文
厝邊一個土公仔
自少年khioh骨khioh kah老
tian7聽伊leh講：我khioh過e5骨
比恁食過e5 khah che7 
伊最近m7-na7娶一個幼齒e5越南新娘 
講ah beh改行去做醫生 
因為，照伊講e5 
伊已經有才調ka7黃金甕仔底e5骨頭 
ui3頭到尾照人形ka7排起來 
  
隔壁一個漢學仔仙 
自細漢khioh字khioh kah老 
tian7聽伊leh講：我khioh過e5字
比恁食過e5米khah che7 
伊最近歡喜phut-phut 
講ma7 beh改行去做語言學家 
因為，照伊宣佈e5 
伊已經chhoe7 tioh 
一個本字 
  


消滅 SARS
			/5656
一陣SARS風
吹kah人心起惶狂
有人khah緊走去bih
有人勇敢khia7出去
有人  靠一支嘴
罵東罵西  怪來怪去
有人  推來推去
long2無檢討家己  

有人專業  顛倒心驚惶
有人專業  緊來tau3分擔
Koh有人  hou7人上敬佩
冊讀無濟  但是勇敢有擔當
無人敢做e5 khang-khoe3
  伊恬恬撿起來做

有人恬恬付出
有人抗掙外出

新聞媒體  為搶獨家新聞
無管  是m7是會變做病菌媒介
一支嘴  一個攝影機
天花亂墬  引起社會亂源

這陣sars風  猶teh吹
咱應該同心協力消滅病源
m7-thang koh自私為家己
無顧仝款是這塊土地e5同胞
有嫌疑  緊就醫  
m7-thang 恬恬teh湠病源根
來自病源區  請自動出面  隔離觀察
期待早日恢復咱原來康樂e5家園！

輕聲叫我的名

Achiak

好親像經過一擺死亡koh再重生
今年七十八歲的我
肝生瘤
有歲、欠血

血管塞藥仔做兩kai2無效
電燒嘛風險真大
醫生毌敢開刀
我求伊
予我機會
我看著伊躊躇不安的眼神
燒、燒、燒
決心ka7毒瘤燒掉
愛有joa7大的勇氣?
伊講我愛有心理準備
我chhan5-chhan5仔應---好

若無你
我無信心挑戰家己
若無你
我毌知人生欲往to2位去你
予我力量面對軟chiaN2的自己
你化作五彩春光出
現佇暗澹的時機

無法度講出你的水 你的光、你的音   超出世界的言語你佇我的耳仔邊輕聲叫我的名
佇風雨的暗暝叫我毌通驚
你是愛  是希望     是歡喜
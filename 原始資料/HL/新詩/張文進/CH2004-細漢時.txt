教師組 詩歌 第三名
細   漢   時
快官國小 張文進

細漢e5時
相招歸陣山頂khong3番薯
番薯m7是阮兜e5物

細漢e5時
挽西瓜食kah歸嘴紅ki3-ki3
西瓜m7是阮兜e5物

細漢e5時
武林高手相thai5用樹仔枝
逐家long2 be7死

Sng2水e5時
M7驚死e5囝仔，烏溪藏水bi7
囝仔無轉--來 父母目屎滴

做歹代
閃避阿媽手內e5竹仔枝
隔壁庄e5 ni-chiN5腳是阮e5保庇

食飯e5時
阿爸iau2未giah8箸
桌頂飯菜阮就先偷ni

眠床頂相ian2真趣味
小弟摔落眠床腳
Na2哭na2流鼻

生活艱苦e5過去
回想--起-來 卻是無限e5甜


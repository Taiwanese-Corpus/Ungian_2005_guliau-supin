∮921大地動了後

            Lan2 ai3 koh khia7 起

                                                                                            蔡享哲

         東勢和平去救災
         引我滿腹e5 感慨
         無限e5 悲哀
         Joa7-che7 e5 無奈
         是地變      是天災
         是天公伯--a2 對lan2 無疼愛
         抑是大自然e5 反抗
         惹來這款e5 禍害

         瞬間    山走  地也裂
         轉眼    家破  人失--去
         1時     暗地烏天
                   逃命靠運氣

            可怕     可怕
            悲哀     悲哀
          親人受困倒塌e5 厝內
          著急驚惶歎無奈
            有手伸無路
            有kha 行無步
          叫天be7 應   苦歎流目屎
          Kam2 是天公伯--a2 真正無疼愛

          不管joa7 che7 無奈   苦歎   傷悲
          教訓m7 -thang 放be7 記
          Lan2 總--是ai3 koh 來khia7 起
          勇敢e5 台灣人
          若是iau2 有1口氣
          手牽手   心連心
          協力phah 拚 
          相信lan2 會koh 再來khia7 起
          勇敢偉大e5 台灣人
          Lan2 be7 an2-ni 就認輸
          Lan2 ai3 koh 再來khia7 起

【作者是台南鄉城台語文讀冊會發起人，921集集大地動了後kap 真善美幼教關係企業機構去東勢 、和平運送救援用品tng2--來，9月23寫--e5。】

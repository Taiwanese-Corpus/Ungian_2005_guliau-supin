手牽手，心連心
── 為「手牽手，手護台灣」

/王成章 Ong5 Seng5-chiong

一雙手be7-thang保護台灣，
兩雙手be7-thang保護台灣，
三雙手be7-thang保護台灣，
一雙，兩雙，三雙，手牽手，
千百萬鄉親相牽手，
保護台灣到永久。

一張票無法挺扁連任，
兩張票無法挺扁連任，
三張票無法挺扁連任，
一票，兩票，三票，票疊票，
千百萬鄉親相牽拾(khioh)，
保送阿扁穩當tioh8。

一個心無夠愛咱母親，
兩個心無夠愛咱母親，
三個心無夠愛咱母親，
一個，兩個，三個，心結心，
千百萬鄉親心連心，
台灣正名天地吟。


[註：1970年代中期，我bat翻譯美國60年代民權運動真普遍e5一首歌「一雙手be7-thang phah倒獨裁」kap「咱beh出頭天」受愛好。Bat發表ti7 《北美基督徒聯合通訊 》。我回想hit-te3歌來寫chit首]


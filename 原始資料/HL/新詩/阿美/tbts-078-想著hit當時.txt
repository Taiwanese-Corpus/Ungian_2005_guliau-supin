想著hit當時		阿美

台北車頭  che7 che7人來來去去
二人相約  ti7 chia來相見
暝日思念  攏是teh等這時
是甜是苦  是初戀e5滋味

台北街頭  清冷e5暗暝
路燈稀微  照著小雨sap sap teh落
手giah8一支雨傘  二人相倚偎
鼻著身邊少女e5清芳
規身人na2親像teh眠夢

春天e5外雙溪
草木青翠花當開
二人坐ti7溪邊  teh聽水teh流e5聲
雲輕輕teh飛  風微微teh吹
過去e5夢beh去to2追chhoe7。

有火e5土地
Toa7-thau5

Ka7火禁--起-來,
Lan2無需要火.
Ti7 chia生thoaN3,
Lan2無需要火來照路.
Ti7 chia本來e5人,
無需要火就知iaN2,
Ai3行e5路程.
In看著動物a2, 看著天星e5運行,
Ma7看著ka-ti7,
生thoaN3本來就是自然e5 tai7-chi3.
後--來,
有人決心渡過海峽,
走chhoe7有火e5所在,
來到chia.
因為in看著火星ti7 chia teh閃sih,
所以,
Ka7火禁--起-來──
Lan2無需要火.
Lan2確實無需要火來照路,
Che本底就是1個有火e5土地,
閃sih e5火星照ti7 400冬前e海峽,
Ka7人顯示土地e5光景,
Ma7會ti7 400冬後,
Ka7 lan2顯示ai3行e5路程.

2個枋a2(skateboard) 少年家
Ui-chi3

上社會系族群關係e5課
Hioh-khun3 e5時1個同學
問我kam2是有teh sng2枋a2
我講2冬外無teh bak--a
Ollie(豚跳) ma7 be7記--lih-a

I chiok heng3--e5, 講無要緊--la
做夥來sng2
看i hit-lo7形, hou7我kiong7 beh hoa--去e5熱情
Koh再toh8--起-來
3冬前我ma7 ham7 i kang7款
Ti7路--nih tng7著穿枋a2衫枋a2褲--e5
就想beh招人tau3-tin7 sng2
我beh koh開始我e5枋a2時代--a

上特別--e5是, i是台北人
台語soah講kah有夠好
I講若ham7 in老pe7講北京語
In老pe7就be7-gian3 chhap--i
我tiam3 hia giau5疑i是台北人, 台語nah講kah hiah好e5時
I koh真自然真大聲講:
台灣人當然ma7講台灣話!

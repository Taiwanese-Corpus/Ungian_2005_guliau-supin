夢中e5故鄉		文枝

濛霧e5山phiaN5 
山蒜花開kah滿滿是
早起時e5露水  kha7 ti7 che7 che7 e5花蕾
樸素  清芳  貴氣
昨暝ti7夢中
看著花teh開e5 sui2 
鼻著故鄉e5芳味

月光e5海墘
海鳥sng2水  飛koan5飛低
月娘na2坐ti7海湧  溢來koh溢去
漁火  海風  野味
昨暝ti7夢中
聽著海teh流e5聲
看著龜山e5形影

註：Lily，台語是號做「山蒜花」，因為花枝親像蒜仔才有這個名。有人講「山蒜花」是台灣國花。百合花是日語，叫做yuli。
Hit個所在是宜蘭嶺腳，澳仔角透蘇澳向北方澳e5山邊海角。有名e5宜蘭灣澳海岬一帶，盛產山蒜花（野生），面對太平洋海風招展。最近本土化hou7在台灣e5中國人惡意扭曲，所以用故鄉背景寫這首詩，強調認同本土e5意義。龜山是宜蘭e5地標，是宜蘭人e5希望。

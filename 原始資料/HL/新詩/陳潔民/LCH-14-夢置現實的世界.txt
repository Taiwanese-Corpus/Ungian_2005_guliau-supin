夢置現實的世界
陳潔民
人置睏去的時陷眠
精神的時
嘛定定陷眠

夢
有日夢　有夜夢
有青春夢　有戀愛夢
有升官夢　有發財夢
有快樂夢　有痛苦夢
有空夢　有亂夢　有凊釆夢
講起來　攏是繁華夢
醒來的時
定定攏未記

眠夢
有當時仔是一種啟示
對咱現實的世界
有相當的提醒
有當時仔是一種預感
未來有一工
無定著會有代誌
佮夢中仝款

善用即個夢
毋管你是睏眠抑是精神
將夢化作上進的動力
提醒家己時時拍拚
夢置現實的世界
著不止仔是眠夢
犯勢會是理想的完工
國中組 詩歌 第二名 

老   樹
彰泰國中 蔡蕙琪  
指導：江雅慧老師

廟前e5老樹
是陪伴阮大漢e5好朋友
阿公講，伊少年時上愛ti7大樹腳ha燒茶、看布袋戲 
阿爸--leh 伊kah意tiam3老樹腳kap人行棋
每一日暗飯後，阿母ma7會牽阮e5手，來老樹腳散步，順續看月娘
若抵著禮拜時，阮會kap隔壁囡仔sng2 kah chong5來chong5去，真歡喜


有時陣，聽人講，老樹beh剉掉起大厝，阮e5心肝就結歸khiu5 
老樹ah 老樹  妳是阮e5保護神
Ma7是逐家e5歡喜樹
阮無愛大間厝
只愛你kap阮鬥陣
永永久久

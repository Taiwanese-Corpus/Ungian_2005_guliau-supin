闊嘴嬸
冷海
置你紅紅 e5 嘴唇佮白白 e5 嘴齒中間
囥滿滿 e5 尻川後話

你是咱庄 e5 放送頭
庄內大細項代誌
你若知　歸庄to7攏知影

你是上\ e5 編劇人才
看一個畫面
你挺好生出來一齣連戲劇

你是政治評論家
ui3里長到總統
你 e5 嘴　未放過任何人

無人希望置你 e5 嘴內出現
因為每一擺出現
攏是阮用可憐換互你恥笑 e5 劇情


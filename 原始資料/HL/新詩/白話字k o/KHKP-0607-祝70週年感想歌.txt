
祝70週年感想歌
旗後：王江
1.世間葡萄園，救主葡萄身，
枝oe 伸真遠，茂盛有涼ng2  ；
真爽快，真快樂，
真爽快，真快樂；
滿園攏開花真sui2 koh 那濟。
2.聽主好金言，kap伊結相連，
Hou7 伊做路用，身價真高上；
有權威，有高貴，
有權威，有高貴；
在世thang lim 食，在天thang 坐位。
3.守主好教示，就結好果子，
Pha  到4界生，日日那加添；
父歡喜，真疼你，
父歡喜，真疼你；
看著真雅意，氣味真甘甜。
4.聽趁主命令，真心經營，
落肥ia7好種，所結粒粒teng7;
真正sui2,koh 飽水，
真正sui2,koh 飽水；
人人to 歡迎，天父來收成。
5.樹身ti7 猶太，茂盛滿世界，
這枝tui3 英來，發生滿全台；
月月出，日日芳，
月月出，日日芳；
喜祝70年，大家真歡喜。
(台灣教會公報第607卷，1935年10月) 

 
耶穌kap尼哥底母
章王油
（調用「Guide」，作曲者是M. M. Wells）
1.有一暗暝尼哥底母，
專工來到耶穌貴府；
承認伊是tui3 上帝來，
有權能thang 救世界；
耶穌講人無重頭生，
上帝e5國就boe7 看見。
2.尼哥底母boe7 會理解，
掠做著koh入毋胎內；
主講若tui3 神來生，
就上帝國才會看見；
Ai3入上帝國來歡喜，
著尊趁救主e5教示。
3.主雖罔譬喻地上事，
Iau2-ku2有人m7 知意思；
所以若講天頂e5事，
就koh較濟人boe7 會知；
摩西舉起蛇ti7 曠野，
就是表明主e5神蹟。
4.上帝賞賜獨生e5子，
降生做人che 是有影；
有信e5人m7 免沈淪，
耶穌beh 拯救伊靈魂；
天父真疼痛咱人類，
著出大聲o-lo2拜跪。
 (台灣教會公報第569卷，1932年8月) 
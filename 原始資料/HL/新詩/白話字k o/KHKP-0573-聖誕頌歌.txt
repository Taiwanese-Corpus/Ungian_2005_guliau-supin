
聖誕頌歌
T. R. S.
1.主出世，伯利恆城，阮beh 來chhoe7 伊，
天頂天軍攏出聲，O-lo2、稱讚伊。
顧羊--e5,ti7曠野--nih8,天使報in 知，
救主出世伯利恆，In就去敬拜。
2.阮大家，有看見星，出現ti7 天--nih8,
博士歡喜去chhoe7 伊，敬拜獻禮物。
阮學in，來beh 拜伊，獻誠實e5心，
O-lo2吟詩真歡喜，報揚che 福音。
3.真歡喜，救主出世，永遠o-lo2伊，
誠心認伊做救主，咱著親近伊。
主仁愛，極大無比，拯救世間人，
憂悶驚惶攏無--去，得歡喜向望。
 (台灣教會公報第573卷，1932年12月) 
看光星
（鄭溪泮  作）
1.請看天頂光明e5星， 
榮光燦爛遍照暗暝； 
為何忽然hit粒出現？ 
是主降臨賞賜恩典。
2.Che星顯明救主降生， 
對天出世ti7伯利恆； 
Che星榮光照到東方，
博士看見起身出門。
3.光星chhoa7 in 入主e5厝， 
行禮跪拜獻物攏有； 
天頂聖使滿心歡喜， 
暗cheN7指示佮in 轉--去.
4.咱人心目烏暗若暝， 
請看hit 粒救世光星， 
品行重生，行ti7光明， 
向伊來行直到天庭。
5. 彌賽亞星恩惠極大， 
報人bat主親近倚賴， 
咱著敬拜感謝吟詩， 
O-lo2聖名到萬萬年。 

(台南教會報第429卷，1920年12月) 
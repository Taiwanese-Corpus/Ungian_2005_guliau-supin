
主差使徒去傳道
柯維思
1.耶穌叫咱分隊去傳道，
所用物件愈少是愈好，
單衫免袋免枴亦免刀，
因為聖經所講攏boe7 錯。
2.若到庄社所tiam3 逐位好，
傳播真道hou7 in 兼祈禱，
設使有人驕傲無ai3 學，
poaN7 --去腳--nih 塗粉he 就好。
3.有人承受好意請lin2 去，
入in 家內吟詩教道理，
若beh kap in 離別hit-tang 時，
著用主名ka7 in 祝福氣。
4.Kiam2-chhai2 有e5 m7 信心giau5 疑，
Lin2 有ka7 in 祝福歸家己，
赦罪e5 藥m7 食就無醫，
是in 硬心失落永福氣。
5.救主命令大家攏著聽，
出力傳播救靈e5 真聲，
十架真道四方大宣傳，
後日福音普遍通台灣。
(台灣教會公報第611張，1936年2月) 

 
新俗語
柯維思
1. 常委聚會teh議事，
牧師長老十來赴，
聽久厭倦續tuh-ku，
烏筆白紙袋仔有。
2. Kiah8筆罔寫兩三句，
那寫那想續那有，
時間經過兩時久，
死活萬事屬ti7主。
3.最近有聽新俗語，
帝國領台後才有，
80年前無牧師，
牧師來台無偌久。
4. 人講「地獄烏lu-lu，
串底傳道kap牧師」，
難知是實抑是虛，
總是hou7咱著掛慮。
 
5. 怎樣人會講這句，
怨恨傳道kap牧師，
冤家相罵逐位有，
結局反無太平久。
6. 傳道牧師著學主，
對內對外全無私，
時時著聽主吩咐，
會tiam3天堂萬年久。
(台灣教會公報第680號，1941年11月)



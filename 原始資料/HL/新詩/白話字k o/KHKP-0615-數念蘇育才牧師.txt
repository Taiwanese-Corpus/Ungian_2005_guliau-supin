
數念蘇育才牧師
屏東：趙--氏Tun2
1.屏東牧師蘇育才，
同意聘請伊就來；
來到屏東真發達，
上帝聖經勤勤讀。
2.牧師有感聖神力，
後--來屏東真發達；
就是欠錢有幾千，
Liam5-piN te5-ian5創來還。
3.來講牧師e5 履歷，
Hou7 咱得著大利益；
伊是忠臣koh 硬氣，
責備勸勉攏是伊。
4.有e5 甘願受苦勸，
心肝極硬變做軟；
亦有hit 款魔鬼子，
Chhoan3 講白賊kaN2無影。
5.起頭小厝是竹料，
就換小厝kaN5 疊樓；
兄弟姊妹攏chiau5到，
O-lo2 牧師你真gau5。
6.牧師真疼守寡婦，
憐憫幫贊伊攏有；
或是透早中晝時，
Liam5-piN 謹慎無推辭。
7.An2-ni thang 知伊履歷，
Hou7 咱thang 知伊目的；
伊做牧師10外年，
攏是好德做模樣。
8.阮今數念牧師娘，
Thang 做教會e5 模樣；
學伊親切好感情，
為著教會真無閒。
9.伊e5 女德gau5 khiu5 khiam7 ，
Hou7 阮大大thang 數念；
看伊所做真端正，
會內會外好名聲。
10.有e5 lam7-sam2來講話，
Hit 號牧師無tang3 chhoe7;
看伊逐項e5 代誌，
攏是tui3 主e5 指示。
11.來講魔鬼e5 厲害，
逐項計謀是歹代；
咱著趕緊離開伊，
M7-thang 歡喜toe3 伊去。
12.今著反悔靠耶穌，
耶穌的確會chhoa7 路；
Chhoa7 咱到天無歪 chhoah8 ，
Hou7 咱得著是永活。
13.來到上帝e5 面前，
逐項代誌beh 訴明；
的確m7-thang lam7-sam2講，
驚了後--來真冤枉。
14.我寫淡薄小可詩，
Hou7 咱看了真傷悲；
為著教會e5 事情，
牧師不時真無閒。
15.有人hit 款e5 不良，
M7-bat 牧師是好人；
總是後--來越轉身，
牧師的確m7 承認。
(台灣教會公報第615張，1936年6月) 
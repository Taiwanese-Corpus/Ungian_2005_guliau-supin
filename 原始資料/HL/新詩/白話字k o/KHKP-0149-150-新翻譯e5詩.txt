
新翻譯e5詩
1.耶穌時常ti7 我身邊，
實在疼我到極，
情願離開天頂富貴，
顧阮細子盡力。
2.你e5 面貌榮光燦爛，
近倚，我看be7 見，
雖罔細聲kap我講話，
我聽攏無入耳。
3.主你e5 手近倚ti7 我，
顯出慈悲疼痛，
親像父母愛牽細子，
Hou7 我會tit成人。
4.Ti7 我心內是你teh toa3,
贊我贏過對敵，
我疼上帝家己會知，
主e5仁愛無極。
5.設使早暗跪落祈禱，
Kap 你交陪求恩，
聖神企起ti7 我心內，
干證救主親近。
6.就近上帝hit 時救主，
替我迫切祈禱。
我睏落眠耶穌永醒，
顧我並無煩惱。
(台灣府城教會報第149卷，1897年8月) 

新翻譯e5詩
1.細子聚會著謙卑，
就近咱主o-lo2伊，
主耶穌至尊至聖，
咱著虔心來恭敬。
2.咱心肝著數念主，
亦想天堂極富裕；
咱腳所行，手所做，
Hou7 伊teh 看thang o-lo2。
3.榮光燦爛大主宰，
看伊細子逐項知，
早暗所想e5心念，
Hou7 伊省察來過驗。
4.求你赦罪，koh施恩，
贊阮日日換做新；
Chhoa7 阮行路到天城，
o-lo2稱呼主大名。
(台灣府城教會報第151卷，1897年10月) 
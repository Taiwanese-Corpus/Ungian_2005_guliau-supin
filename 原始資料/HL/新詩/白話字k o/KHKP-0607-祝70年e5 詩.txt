
祝70年e5 詩
呂發
1.道理傳入咱台灣，
百姓多數大欣羨；
有e5 聽著卻m7 願，
心chhoe7 khang3-khiah  變面冤。
2.早代傳教極拚命，
受人le2 罵 也無驚；
起頭拜堂真微細，
現步建設滿四界。
3.救人e5 工咱在內，
普及福音是應該；
才情金銀獻hou7 主，
榮光上帝萬年久。
旗後：王江
1.一九三五主臨世，
顯出大光照天下；
見光就會bat 天父，
信主會到安樂家。
2.Ai3 hou7 天下攏總知，
英國貴人受主派；
一八六五年就來，
就用福音照全台。
3.歹人tauh8-tauh8 ai3 陷害，
學生靠主心自在；
引 chhoa7 病人入院內，
Koh 用慈悲好款待。
4.魔鬼常常ai3 擾亂，
總--是天父有萬權；
幫贊奴僕好膽傳，
種子掖到滿台灣。
5.台灣教會瑰花園，
芳花果子攏齊全；
名聲貫串ti7 四方，
天父上帝得榮光。
6.通台南北有八景，
芥菜葉下好涼冷；
飛鳥歇睏心精英，
開聲吟詩攏無停。
7.今阮逐家真歡喜，
Ai3 祝設教70年；
感謝上帝大慈悲，
吟詩稱讚o-lo2 伊。
8.救主來世做家母，
英人來台做家婆；
受人窘逐無煩惱，
70週年唱聖歌。
9.懇求上帝請你聽，
准阮所求會tit 成；
請用聖神kap阮行，
Chhoa7 人信主至尊名。
10.阮beh 實心報答你，
求你聖神來扶持，
引 chhoa7 罪人重頭生，
全台教會大興起。
 
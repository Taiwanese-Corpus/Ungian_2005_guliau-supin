林燕臣牧師e5詩
柯設偕
這擺南北傳教師聯合總會e5中間，ti7 7 月15號e晡，有懇親會。林燕辰牧師有做3首詩，ti7 懇親會e5 時，伊有讀，也有吟。
這3首實在thang hou7 逐家做參考，所以iau2-be7 印ti7 別款e5雜誌e5代先，寫ti7-chia，做參考。
1.一片荒ko草色清，
山明水秀映秋庭，
凡塵不染成佳景，
明師休居iat8聖經。
1、一片e5山尖是懸，草色是青。
山e5明朗kap水e5清秀，相向ti7 這個秋天e5埕-nih8。
世俗e5塵埃boe7 bak  著，來成這個好e5景致。
出名e讀冊人安靜ti7 chia 企起，來看聖經。
2.淡江美景足安居，
教育英才好讀書，
他日人文由此出，
榮歸基督豈虛無。

2、淡水e5好景致，到額安穩企起。
所教示聰明e5少年，有這號好所在thang toa3 ，自然心會ai3讀冊。
別日人才文學tui3 這個來生出。
榮光歸ti7 基督，kiam2是空虛e5 o-lo2--ah！
3.屯山經歷幾春秋，
長有清泉石上流，
發水東洋推第一，
偶逢khat者喜無憂。
	3、大屯山經過到今，m7 知幾千年。
常在有清e5水泉ti7 石e5頂面teh 流。
這個活水在東洋推尊做第一。
偶然抵著嘴礁--e ，伊會歡喜到極，自然無憂愁--lah！

(台灣教會報第558卷，1931年9月) 
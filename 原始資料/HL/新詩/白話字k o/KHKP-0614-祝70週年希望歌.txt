
祝70週年希望歌
草屯：賴江
1.救主福音真道理，
傳來台島70年；
有開祝賀數念伊，
感謝上帝大慈悲。
2.台灣小小e5 海島，
Hiah 早就得天真道；
M7是台民好所做，
實在是主大恩賜。
3.英國歷代宣教師，
逐個奉主e5 吩咐；
為著基督獻身軀，
來咱野蠻e5 海嶼。
4.今日教會chiah 盛況，
早前艱苦我免講；
不過我e5 所希望，
請咱大家相共同。
 
5.現時教會欠財政，
也有教會ti7 teh 冷；
向望大家著熱誠，
為著救主來向前。
6.希望列位眾牧師，
個個著出lin2 本事；
飼主羊群草豐盛，
會tit 肥sui2 獻hou7 主。
7.希望列位眾先生，
所有e5 氣力lin2 著tiN3 ；
會友信仰有破病，
著緊指導重頭生。
8.希望列位眾長老，
牧會e5 工骨力做；
會友信仰顧hou 好，
M7-thang 結黨來不和。
9.希望列位眾執事，
著為教會來奉事；
Ian5 項著te5 hou 豐富；
教會獨立免驚無。
 
10.希望列位眾叔伯，
教會lin2 著鬥提攜；
Ian5項無論少抑濟，
著chin3 出力m7-thang 退。
11.希望列位眾嬸姆，
教會也著鬥擔當；
隨人行、做家己問；
M7-thang 窒礙天國門。
12.希望列位眾父兄，
基督教示lin2 著聽；
Gau5 趁咱主好所行，
M7-thang 害主e5 名聲。
13.希望列位眾阿姊，
趁主道理gau5 理家；
著盡本分教序細，
別日chiaN3 be7 去受迷。
14.希望列位眾青年，
為主十架著向前；
智體德育著鍛練，
移風換俗力無邊。
15.希望列位眾細子，
父母教示lin2 著聽；
讀主日學著扑拼，
工成業就榮主名。
16.希望列位貴諸君，
人人著盡咱本分；
基督道理咱著分，
台灣全島攏有份。
17.希望列位眾同胞，
會be7 攏著盡出頭；
著傳道理逐位到，
用主福音疼同胞。
18.簡單寫我所希望，
望lin2 大家相共同；
教會來顧hou 勇壯，
報答歷代e5 先鋒。
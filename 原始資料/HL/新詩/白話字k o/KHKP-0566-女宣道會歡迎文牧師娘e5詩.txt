
女宣道會歡迎文牧師娘e5詩
陳瓊琚
1.逐家歡喜來吟詩，
感謝天父賜福氣；
真理來台60秋，
福音報傳全地球。
2.起頭馬偕博士來，
報傳道理，除歹事；
親像1粒芥菜子，
興旺大欉，主歡喜。
3.博愛慈悲牧師娘，
母會派你到東洋，
Ai3 祝北部鑽石年，
贊阮信心愈加添。
4.母會恩情真正大，
福音無到，阮boe7 活；
Ai3報母恩攏boe7 會，
表意來開歡迎會。
5.願主耶穌來幫贊，
加添信徒無數萬；
願父祝福這個會，
那久那大，人那濟。

(台灣教會報第566卷，1932年5月) 
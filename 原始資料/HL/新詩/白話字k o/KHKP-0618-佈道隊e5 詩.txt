
佈道隊e5 詩
（下面這首詩，是beh 做佈道隊員thang 吟--e5。Che 是廈門基督徒佈道團總部寄--來-e5。記者譯做白話，hou7 大家利便thang 吟。Thang 用「榮光e5 thau2放」hit 首e5 調）
1.佈道e5 人生，清氣e5 人生，
心思kap言行，內外清氣；
身體kap心神主寶血洗清，
Tui3 今到永遠常常清氣。
2.佈道e5 人生，公共e5 人生，
甘心去服務kap人公共；
憂悶同憂悶，快樂同快樂，
Tui3 今到永遠攏是公共。
3.佈道e5 人生，豐富e5 人生，
逐時結果子10分豐富；
河水e5 水泉chheng3 出永無煞，
Tui3 今到永遠久長豐富。
4.佈道e5 人生，奇妙e5 人生，
出ti7 人意外非常奇妙；
若死實在活，憂悶實快樂，
Tui3 今到永遠攏是奇妙。
5.佈道e5 人生，勝利e5 人生，
逐時、逐所在無m7 勝利；
對敵攏敗陣，大唱得勝歌，
Tui3 今到永遠大大勝利。
6.佈道e5 人生，光明e5 人生，
Ti7 世界逐位大照光明；
野蠻亦文明初步攏和平，
Tui3 今到永遠無m7 光明。
7.佈道e5 人生，快樂e5 人生，
快樂koh 快樂，充滿快樂；
屬神e5 快樂，嘴舌be7 曉講，
Tui3 今到永遠不時快樂。
(台灣教會公報第618張，1936年9月) 
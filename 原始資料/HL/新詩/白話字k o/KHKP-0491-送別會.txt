
送別會
（林燕臣）
Ti7 1925後春季中會e5時，有派高金生牧師佮鄙人設法ka7 巴牧師送別，所以ti7今年一月一日午後6點，ti7神學校講堂做場所，有開筵席，請10外人做伴，中間也有做淡薄餘興，親像出燈猜，做漢樂，hou7逐家相佮歡喜，鄙人koh做一手送別詩，云云。
1.先生奉差離故土，
過來台灣受艱苦，
佈道hou7人無歡喜，
潑chhou身軀，真臭味。
2. 先生無掠做真奇，
為主凌辱是福氣，
因為百姓心真淺，
Ai3學救主來赦免。
3. 傳教教學經過久，
51年誠歷史，
抵著夫人早過世，
單身做工無失志。
4. 78歲稱老翁，
貴體猶原是健康，
智慧充足真精英， 
Thang佮Ka-lek8相比並。
5. 這pang 任期已經到，
倒去英國ti7 in 兜，
祈求上主相扶助，
願平安經過水路。
6. 歇睏安然一年久，
著來福建koh磨bu2 ，
翻譯舊約e5聖經，
利益信徒講萬千。 
(台灣教會報第491號，1926年2月) 
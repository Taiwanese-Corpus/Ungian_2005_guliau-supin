
耶穌kap撒馬利亞e5婦人人
章王油
（調用「Take my life」，作曲者Wm. B. Bradbury）
1.耶穌經過撒馬利亞，
近ti7 約瑟e5地Su7-ka;
Ti7-hia 有雅各e5水井，
主行路sian7,坐ti7 井邊；
學生入城買食e5 時，
Kan-ta chhun主ti-hia家己；
Ai3傳道理hou7 hiah-e5 人，
就趁機會liam5-piN做工。
2.撒馬利亞e5婦人人，
Beh chhiuN7 水toa3 瓶kap水桶；
耶穌ai3用水做問題，
所以tui3 伊討水1杯；
婦人講lin2 阮無往來，
啥事tui3 我討水e5事；
主講若論上帝e5恩，
就無分lin2 阮攏有份。
3.婦人無明這個意義，
就用濟濟話來問伊；
路尾信伊是先知人，
才問敬拜上帝這項；
主講上帝就是真神，
誠實拜伊免用錢銀；
Koh問你是彌賽亞mah，
應講照你e5 話是lah。
4.學生買物來tui3 市街，
看見主teh kap伊講話；
心肝反轉生起giau5 疑，
全然m7 知主ai3救伊；
婦人liam5-piN入城報揚，
眾人聽伊講歡喜從；
逐家認伊真是基督，
信伊眾人穩入天國。
(台灣教會公報第568卷，1932年7月)
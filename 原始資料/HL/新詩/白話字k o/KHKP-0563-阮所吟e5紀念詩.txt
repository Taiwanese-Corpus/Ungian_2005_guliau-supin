
阮所吟e5紀念詩
吳天命
艋舺教會ti7 本年1月1號暗時，有開主日學祝賀會，也有續紀念設教60週年。這ho7 事已經有寫ti7 芥菜子報，2月份e5教會消息e5內面。今因為柯設偕先生e5希望，所以ai3將阮所吟e5紀念詩來寫ti7 chia 。
A.
1.企ti7 遠遠烏暗罪惡e5世界，
千萬靈魂永遠teh-beh 沈淪，
是誰歡喜傳報救主仁愛，
若牧者山--nih8 chhe7 失落羊群。
和		萬權能已經賞賜我，
萬權能已經賞賜我，
Lin2 去普天下傳福音hou7 萬百姓，
我kap lin2 ti7-teh 到永遠。
2.萬國大門hian3 開開莫tit 延chhian5,
基督e5兵好膽進前來去，
Chhu2 choe5基督信徒大家相結連，
報揚真理世人得著福氣。
3.時日beh 到，萬百姓beh 出大聲，
吟講榮光勝利歸我e5主，
歡喜因為贖回來得著活命，
喝講，哈利路亞，我王我主。
B.
1.咱眾逐家著出來聽，
歡喜得救恩典e5聲，
脫離撒旦得著拯救，
進入天國得自由。
和		大家著來相kap歡喜，
紀念北部得著真理，
數念故師受難較贏，
感謝上帝大恩疼。
2.今日大家會tit thang 聽，
活命福氣真理e5聲，
耶穌真光遍照世間，
Hou7 咱心肝得平安。

(台灣教會報第563卷，1932年2月) 
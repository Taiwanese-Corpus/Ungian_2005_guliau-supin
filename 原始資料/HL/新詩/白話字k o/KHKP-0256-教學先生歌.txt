
教學先生歌
廈門，Jin3姑娘

1.教學e5工實在尊貴，
引chhoa7 學生kap主做堆，
設使甘願著磨致意，
到時會得寶貝果子。
2.教學先生要緊著肯
約束性地、謹慎品行，
因為學生目珠金金
看伊模樣學伊e5 心。
3.教學先生e5工無快，
Tu2著內外事務阻礙，
家己e5心若無料理，
Thai3會牽成細漢子兒？
4.學生自然無攏總乖，
有e5 驕傲趁心所ai3,
有e5 惡性、有e5 貧憚，
M7受教示、無beh 改換。
5.學生逐家有伊e5 款，
有e5 gau5 讀逐項甘願，
先生著想上好法度，
Hou7眾學生會大進步。
6.學生無論是gau5 抑鈍，
教學先生應該吞忍，
無大細心、m7-thang ai3嫌，
照時著寬、照時著嚴。
7.先生要緊m7-thang 發性，
M7-thang議論囡仔品行，
著清氣相著好親近，
Koh著好學、精神、溫馴。
8.救主就是至懸先生，
看顧大人、疼惜子兒，
著看伊款，te3伊來行，
趁伊教示、聽伊e5 聲。
9.驕傲學生就變謙卑，
先生e5心boe7免歡喜，
歹變做好、放心換勤，
較贏趁錢，得著金銀。
10.先生盡忠款待學生，
大細重生、學堂大興，
救主歡喜、逐家平安，
上帝賜福；是心所願。
 (台南教會報第256卷，1906年7月) 
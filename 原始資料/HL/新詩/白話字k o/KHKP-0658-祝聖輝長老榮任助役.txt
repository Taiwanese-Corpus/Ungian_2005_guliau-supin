
 
祝聖輝長老榮任助役
Chiam--si7 Chhin
1.聖輝長老升助役，
上帝恩賜真夠額，
Kiam2-chhai2有人beh目赤，
若是阮攏真感謝。
2.同族聽著心歡喜，
對心底講真恭喜，
Kan-ta欠beh喝Ban7-jai7,
穩當長老你也知。
3.勝輝長老e5 做人，
言行舉動心相同，
會內會外好名聲，
榮光上帝勝尊名。
4.阮今一齊來祝賀，
O-lo2長老e5 升高，
懇求聖神大幫贊，
Hou7 你一發gau5做人。
 
5.此去一發堅固信，
聖道真理做準繩，
世間誘惑若han2-sai，
望你khiN5-tiau5主企在。
6.所做事事真亨通，
m7驚甚mih e5 作弄，
因為聖經有明講，
倚靠主你就成功。
7.願主賜福降落來，
賜你智慧kap口才，
以及聖神e5 能力，
榮光主名到地極。

潘文德
1.今日大家大歡喜，
齊到此處敬祝伊，
新任聖輝君，
才、智，齊全有學問。
 
2.大家歡喜大歡喜，
近來眾人大驚疑，
助役權威咱提--來，
上司目珠真正利。
3.助役母地烏牛欄，
莊民m7 免koh艱難，
伊e5 做人真大量，
萬事kap伊好參詳。
4.咱e5助役是姓潘，
青年！m7 -thang愛貧憚，
o3-chhoan 名聲teh顯現，
學伊奮志行無倦。
5.恭喜，恭喜，真恭喜！
願主時常看顧你！！
恩典賜福滿家內，
榮官顯職到代代！！！
(台灣教會公報第658號，1940年1月)
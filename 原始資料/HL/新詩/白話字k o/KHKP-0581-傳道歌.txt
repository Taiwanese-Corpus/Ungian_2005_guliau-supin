
傳道歌
柯維思
1.請問看報e5兄姊，
咱來經營一公司，
無利蝕本e5 生理，
目的m7是想趁錢。
2.街頭巷尾教人字，
字母一本兩sian2錢，
人會獨習免先生，
路邊學校免開錢。
3.起頭試看兩三字，
以後漸漸那加添，
每日免講五分時，
一月以來隱bat字。
4.亦是日、台，共通字，    
免用苦心kiuN7 peh-ni3,    
Thit-tho5唸歌煞 bat字，    
大變面白si-lou-i (國語)。    
真正心適koh真奇。
5.耶穌叫咱著做燈，
咱e5燈火著修整，     
咱e5燈火若光明，     
眾人歡喜來歡迎。
6.耶穌講咱就是城，    
應該著有好名聲，
咱著親像照新鏡，
眾人會想鏡內影。
7.起城一好ti7山頂，    
東西南北看真明，    
眾人ai3近快進前，    
願咱言行著端正。 
8.耶穌講咱就是鹽，     
魚、肉，無鹽臭hiam-hiam， 
實在人類大欠鹽，     
願咱大家鬥摻鹹。
9.咱人心性若魚、肉，
若有摻鹽攏會合，
無論偌好e5魚、肉，
失鹽hiat丟眾人踏。
10.耶穌真理譬如鹽，
世界萬民攏有欠，
你我m7-thang激恬恬，
咱著親像指南針。
11.報人將內e5危險，
靠主功勞thang逃閃，
賞賜天堂永遠tiam3,
聖經所講攏應驗。
12.耶穌講咱就是光，
咱光m7是beh收囥，
咱光著照到真遠，
是beh chhio7人入天門。
13.耶穌真理就是光，
你我承受m7-thang 囥，
咱著出力傳真遠，
Hou7咱救主大榮光。
(台灣教會報第581卷，1933年8月)
浪蕩子歌

1.譬喻大兄佮小弟，
小弟心肝ai3相離，
Ai3分份內e5家業
M7 佮父兄有交涉。
2. 顯明che子大不孝，
M7 趁老父e5家教；
老父智慧勸溫柔，
出在che子去飄流。
3. 家業分了想歹si3,
所以m7 敢緊緊去，
M7-ku2行李款齊備，
勉強拜別就相離。
4. 就到異邦去企起，
交陪朋友真歡喜，
Tiam3 hia企起無法度，
錢財家業難保護。
5. 食穿過頭佮酒醉，
所分家業it盡廢，
抵著ti7 hia大饑荒，
ChiaN3 知艱苦今到門。   

 6. 就倚一人來止饑， 
 Hit人教伊去飼豬，  
逐頓所食無夠額，  
就將豆殼koh來食。 
7. 豆殼粗粗難得哺，  
想著目屎若落雨，  
忽然反悔想著父，  
就講阮厝工真濟。  
8. 今著緊緊轉鄉里，  
ChiaN3免toa3 chia餓beh 死，  
M7-ku2得罪天佮父，  
今著攏總ka7 父chhe7。   
9. 我今實在真不te7 ，   
求你hou7我做工藝，  
Liam5-piN越頭就倒轉，  
相離iau2-ku2有hiah 遠。
10. 老父看見發慈心， 
 緊緊走去抱teh chim， 
 Hit時頭毛變鳥siu7, 
身穿破爛扑結球。

11. 正手舉枴揹ka-chi3,  
倒手抓癢頭tam3-chi3,  
老父看了無受氣，  
心肝反轉 teh 得意。

12. Che2子反悔認不是，  
老父半句無責備；  
吩咐奴僕緊回家，  
提衫手指以及鞋。

13. 就thai5 肥牛設筵席， 
 逐家歡喜著來食；  
因為che2子本是死，  
佳哉復活thang歡喜。

 (台南教會報第366卷，1915年9月) 
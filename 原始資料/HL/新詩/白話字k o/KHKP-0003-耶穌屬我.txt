
耶穌屬我
(這手詩本是施牧師翻譯--e5,寫唐人字，分hou7人看。今阮用白話字印ti7 這--nih8。章中「耶穌屬我」hit 句e5解說就是講「耶穌屬ti7 我e5,」m7 是講「耶穌贖我e5罪。」)
今我有得朋友，
耶穌屬我，
伊所疼我不休，
耶穌屬我。
世間快樂緊退，
朋友交陪快疏，
我獨安心無改，
耶穌屬我。
雖然到老koh散，
耶穌屬我，
我信靠伊幫贊，
耶穌屬我。
我欠缺主保足，
伊寶血罪替贖，
Chhoa7向望到結局，
耶穌屬我。
雖然舊性原在，
耶穌屬我，
對敵計謀陷害，
耶穌屬我。
倚靠救主成聖，
清議、智識造成，
較贏對敵權能，
耶穌屬我。
願主緊來變化，
耶穌屬我，
我身若伊榮華，
耶穌屬我；
接到合婚筵席，
樂園kap主lim食，
久長榮光到額，
耶穌屬我。
(台灣府城教會報第3張，1885年9月) 
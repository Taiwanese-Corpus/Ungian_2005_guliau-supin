心     情
陳麗香

暗暗e5燈光下
有振耳的音樂聲
ah8有「喝拳」跳舞
唱歌聲
參雜著汗水　目屎
薰酒味
佇芳芳e5胭脂phong3粉內面
藏著goa7 choe7的哀怨
佮無奈的心酸
璧角邊坐一個人
伊
用一對半醉半清醒e5眼神
恬恬也
恬恬也佇咧看
看盡繁華世界
伊心肝雖然毋甘
伊雖然心痛
毋甘一寡煙花女子
A為生活賣笑
心痛A被查甫人蹧躂
這敢是A自願墮落虛華
或著是每一個人
每一個人
攏有A不為人知e5心情故事
是甘甜
是苦楚
啥人嘛毋知
因為咱看著e5攏嘛是表面爾爾


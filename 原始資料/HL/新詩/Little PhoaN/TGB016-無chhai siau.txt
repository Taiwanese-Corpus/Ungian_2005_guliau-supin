無chhai2 siau5, 講siaN2 siau5!
Little PhoaN

Che是反對運動e5青旗a2
Lan2對中央e5台灣效忠
Beh為這te3土地, 民主自由, 後代kiaN2孫phah拚

I是正港敢講敢衝e5候選人
Lan2用真心鼓勵溫暖e5選票來支持, 牽成
Ng3望i為lan2發出正義不平e5聲
Hou7 i當選

這面旗a2  進入權力核心--a
這個人  掌握執政權--a
M7-koh i  向統治者e5旗a2效忠
Hoah 1聲hou7統治階層真爽e5口號
去ka7嘴紅紅beh食人e5民族phou5-lan7
Koh ka7 lan2講:
「台灣, 無可能獨立
  獨立, 是be7-sai2行e5路
  lan2 ai3 kap in和平相處, m7-thang對立!」

從今以後
In講e5話  lin2爸當作是phui3話  siau2話
In若koh選  lin2爸挺i是無chhai2 siau5
In開e5支票  lin2爸當作「pat8-la2票」
政治頭人  lin2爸看in sut8-a2!

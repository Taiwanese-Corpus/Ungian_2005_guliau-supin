四季情
Voyu Lau5

春天已經ti7 鬧熱滾滾e5 正--月來到位
M7-koh 我e5 心iau2-koh ka7 草骨1 lam2 tiau5-tiau5
Tiam7-tiam7 saN-chat-khiau2

總--是chhiu2-chheng3 e5 春雷m7 甘願tiam7-chai5
Ka7睏重眠e5 心驚chit8下 cheng-sin5
Koh kui 山phiaN5 e5 滿山紅ma7 hou7 kong3醒
5花10色
走入去目底
Chong5 來到心底

但是tiu5-tu5 kap 驕矜e5 冷空氣m7 肯離開
I-i-ut8-ut8 霸佔半peng5 天
Tu2 出世e5 愛情hou7 心內交戰
Liam-mi 風日晴和3
Liam-mi 烏陰罩bong5
反起反倒teh 開thiah4 後母e5 假面
Kun3-kiuN35 艱苦e5 目屎
是lou7尾e5 黃酸a2 雨6
Tap8-tap8 滴滴
流long2 be7 停
等無saN-kap 套直7
天色pa-lang8 e5 hit 1日

烏雲消閃看天開
Sio lam2 e5 溫度hou7 人面紅ki3-ki3
雖bong2 有時sio-khap8 na2 雷公sih-na3
熱--人e5 西北雨總--是落be7 過田岸

橫逆(heng5-gek8) e5 風颱上kai3 tui5 人e5 心肝
Liah8狂e5 風湧  無分無會9  見烏tioh8 tak
Be7輸hiN3-sak 一切ma7 long2 be7 心疼
Hou7 人be7-khat-kin10 beh 問
Lan2 e5 意愛是有iaN2 無iaN2

到taN  浮chheng3 e5 熱情坐底11
爽神e5 秋天親像用時間khoaN-khoaN-a2 kek--出-來
1杯thang光醇和e5 美酒
又koh 親像奧萬大e5 楓hiuN 
ti7 上紅e5 時chun7 落tng2 到原點
細膩來補養 (iang2)
不ji7過秋後熱12 e5 tng2-khui3
拚勢chhiau-chhoe7 記ti3 內底上深e5 掛吊13
Na2 像是tiam2-tuh14 稀微e5 兆頭

雖bong2 總--是e7 tng 著koaN5-chheng3 e5 時
Ng3望貼心e5 iu3語15
親像東北角e5 sian7-hou7
Nauh16 long2 be7 離
To7 準講頂港無法tou7 走閃chheN冷e5 空氣
我猶原期待有1 te3 所在
ChiaN5 做ou-koaN517 be7 得到e5 下港
Thang 保存感情e5 溫度
Theng3候九降風18 翻頭e5 hit 1工

Hit kang7 1聲e5 春雷
重koh phah響
1 『草莖』。
2 蝦米khiau；『蜷伏』；ka7 ka-ti7 e5 心比論做蟲lam2 草骨teh睏冬；be7-tin2-be7動。
3 『風和日麗』。
4 分析iah 是『闡釋』。
5 滾liong3。
6 Ma7 有人講芒種雨(『梅雨』)。
7 Ka7 話講hou7 清楚。
8 好天出日頭。
9 『不分青紅皂白』。
10 忍be7-tiau5 想beh 做siaN2-mih tai7-chi3。
11 沉底，坐清，『沉澱』。
12 華語講做『秋老虎』。
13 思念、戀慕。
14 暗靜teh 表示kap 指點。
15 Che 是新詞，是林央敏先生開始用--e5,表達華語『呢喃』e5 意思。
16 細聲講話。
17 『寒流』。
18 KoaN5--人e5 東北季風。
??





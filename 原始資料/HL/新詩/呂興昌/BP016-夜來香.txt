夜來香
林亨泰日文原作
呂興昌譯
Na2 會深深藏起來bih
心--ah 心
暗暝一下來
人toa3  e5 所在kui 個暗bin-bong
目chiu kheh--起來 雖bong2 無ta-oa5
M7-koh 都講是暗暝
就應該點hou7 光--ah 點hou7 光
來點出比日頭光koh-khah me2 e5 電火

這chun7-a2 想著
暗暗內面期待e5 電火
新新新e5 路
親切e5 愛人
Kou2 -i3 e5 親友

Ah，講是暗暝chiah 發出phang 味e5
夜來香--ah 夜來香
我想，chit-ma2 
正是你發出phang 味e5 時chun7
M7-koh 你na2 會深深藏起來bih
Na2 會深深藏起來bih
Ah，緊ka7 芬芳點hou7 toh8
點toh8 koh-khah che7 e5 愛

嘆 知 音
halabu 

活欲半世紀chiah抵 (tu2) 著你
驚嘆世間竟然猶有知音
濟濟 e5 歲月
我只會當ham7家治對談
佇眾星 e5 陪伴之下
行過無數 e5 孤單 e5 暗暝

將近半世紀
我一直得 chhoe7 你 e5 身影
將話寄佇日誌
一直到有一工
你出現佇我面前
咱有講未了 e5 話
你恬恬聽我講話
適時提出你 e5 看法
我亦恬恬聽你 e5 見解
相見恨晚閃過腦海
雖然你無講出
我亦囥佇心內

捌你 e5 歲月
是我一生上無遺憾 e5 日子
我 e5 疑惑
是你替我解答
我 e5 苦難
是你替我指引明燈

今宵相見已太遲
奈何又別離
失去你 e5 日子
又是 hiah 呢稀微
我 e5 苦悶
無人了解
亦無人會當排解
孤寂 e5 歲月
為何 hiah 呢長？



生之舞
張淑柑
澄清的湖面上
電火球仔的光
照到歸湖金熠熠
風起
波動
水波跳到愈來愈緊
燈影嘛互伊愈giau5愈長

鬱卒的心海中
鹹酸苦澀的滋味
痛到暝日淚連連
語出
淚滴
傷心往事愈講愈痛
目屎也愈滴愈粗

懸懸的樹仔頂
吱吱啾啾足濟鳥仔
耍到逐工笑微微
花開
鳥飛
花木大到愈sui2愈青
鳥仔滯到愈懸愈濟
　　　　愈湠愈懸




我是人，毋是虫
賴妙華

人講我是門內一尾虫（閩）
但是我欲講我是一個堂堂正正 e5 人
人講我 e5 厝邊
是火邊一隻狗（狄） 
但是我欲講伊嘛是一個堂堂正正 e5 人
啥人講我是一尾虫？
啥人講我 e5 厝邊是一隻狗？
伊 to7 是一個正正港港
毋知「尊重」為何物 e5 人。

朋友啊！
如果你認為你是人，毋是虫
按呢，你 to7 愛講你是台灣人，毋是閩南人
如果你認為你講 e5 是人話，毋是虫話
按呢，你 to7 愛講你是 teh 講台語，毋是 teh 講閩南語。

老師啊！
如果你認為你是 teh 教台灣人 e5 母語
毋是 teh 教虫話
按呢，你 to7 愛講你是 teh 上台語課（或客語課、原住民語課）
毋是 teh 上閩南語課。

台灣人啊！
如果你認為你是人，毋是虫
按呢，你 to7 大聲講出你是台灣人，毋是閩南人
當然 to7 毋是中國人。
							
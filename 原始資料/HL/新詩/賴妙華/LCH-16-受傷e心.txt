受傷e心
           賴 妙 華
  
佇濟濟寒風刺骨 e5 暗暝
阮 kheh 佇人群中
傾聽in e5 呼喝（hoah)
阮 e5 心 teh 燒

佇濟濟冷 sih sih e5 寒冬
阮走場聽in e5 抱負
in講欲揠(ian2)倒霸權
建立東方瑞士 e5 新國家
阮 e5 心真熱

佇in漸漸食著
權力 e5 滋味了後
in講建立新國家是票房毒藥
無全盤提著權力
啥物攏免講
阮 e5 心真冷


佇熱 hou3 hou3 e5 選舉了後
in提著最高政治權力  
但是in講in無欲建立新國家   
in繼續擁戴   
帶 hou7 台灣人痛苦 e5 國家圖騰 
阮 e5 心 teh 痛

權力 e5 滋味真好
選票騙過手 to7 過河拆橋
周旋富商政要之間
不可一世
政見拋去千里遠 
選民踢去壁邊   
被奸商、賣國賊牽咧行 
而揚揚得意 
阮 e5 心 teh 滴血

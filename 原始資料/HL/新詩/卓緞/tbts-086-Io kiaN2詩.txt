Io kiaN2詩

老母io kiaN2真歡喜
日暝na2 io na2吟詩
細kiaN2 na2聽na2好睏
老母看kiaN2笑bun5-bun5 

歡喜細kiaN2真古錐
Io kiaN2無日kang7無暝

日時也愛煮三頓
也著洗衫愛拚tng7 

暝時也著愛補thiN7 
ThiN7到三更kang7半暝

細kiaN2精神哭愛食
老母cheng頭kap khap hia7

M7甘hou7 kiaN2飫過飢
趕緊準備ka7 kiaN2飼

全心照顧咱細kiaN2 
Hou7伊身體khah勇健

老母io kiaN2漸漸大
會爬會走無快活

有時照顧若無好
Hou7伊poah8到lin3-lin3-ko7

老母看見m7甘心
趕緊抱去直直chim 

TaN求上帝來照顧
細kiaN2漸漸na2進步

照顧引chhoa7行正路
也會te3主e5腳步

所做若會榮光主
上帝祝福萬年久


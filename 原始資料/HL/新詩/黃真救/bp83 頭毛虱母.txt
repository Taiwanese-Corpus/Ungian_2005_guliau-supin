∮BONG報選詩
頭毛虱母

黃真救
台語無“R”音
台灣人講“I eat my lice”
譯做“我食頭毛虱母”
 “大不孝” ioh 1種蟲thoa7
答是“虱母” (thai5 死老母)
Ti7-leh 2次大戰虱母上流行
Cha-bou2 人排kui 列互相liah8 虱母
有人  用ba5-bui-chi2 洗頭毛
有人用番a2 油thau7 虱母
包頭1粒1粒na2 Taliman
Hit個功效非常好
頭毛虱koh 來--lah
為著ai3 軟sim3-sim3、金sih-sih e5 頭鬃
Koh be7 生頭phoeh
近來e5 Shampoo long2 無he7 thau7 虱藥
1個罕有e5 燒熱冬天
幫助虱母gau5 生thoaN3
藥房chia chhoe7 hia chhoe7
有he7 thau7 虱藥e5 Shampoo
原來全世界e5 菊a2 減收
無夠thang 抽thau7 虱藥
有--e5 講：「虱母已經有sat 藥抵抗力
虱是火hu 色，有6支有鉤a2 e5 kha
E7-tang3 夾tiau5 ti7 頭毛
In be7 飛be7 跳
E7 傳染1粒頭過1粒頭
Chit 款虱iah8 bat ti7 埃及e5 Mummies 發現--著
In e5 生亡kam2 tioh8 ka7 掛慮？


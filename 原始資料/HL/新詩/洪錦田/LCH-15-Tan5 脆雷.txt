Tan5 脆雷
洪錦田
有時也一句話
隨會轉勢
有時也一句話
就會拆柴添火toh8
莫講無人給你開破
你也臆會著
火山忍久嘛會爆發

無定著久長 e5鬱悶
無tiuN-ti5  天頂tan5一下脆雷
牽長聲  tan5 講
「國…對…國」
這個雷聲囥佇咱心內chiaN5 久--a

你會使莫信tau2天會落紅雨
Iah毋過有一句話
你著愛給信
聽候火山擋未tiau5--a
咱毋免tioh8-chhoah吐舌頓蹄(tng3 te5)
天頂仝款會koh tan5 一聲脆雷
牽長聲 tan5 講
「一…peng5...一…國」


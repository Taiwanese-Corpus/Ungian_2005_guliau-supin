永久愛人
陳 金 順
落土時就佮你
初熟似　互相交陪
三十外年
鬥陣行過　食飯坩(khaN)中央
毋知天地幾斤重e5
囡仔時
　　行過　考試單紅記記
有影愈讀愈慼e5
青春少年時
　　行過　迷戀詩文小說
常在多愁善感e5
不如意
有時陣
親像行佇罩霧e5小山崙
看未清你面容
有時陣
tiam3在車聲轟轟e5大街市
chhoe7無你e5形影
我真知
毋管偌呢無閒　你總是
置夜靜深更　伴我入眠
我真知
無論境遇好歹　你總是
恬恬徛佇身邊　陪阮流目屎
阮頇慢e5嘴水
欲喚出　你是
摩莎之女　海洋e5
查某囝　閣較是阮
即世人　永久e5愛人
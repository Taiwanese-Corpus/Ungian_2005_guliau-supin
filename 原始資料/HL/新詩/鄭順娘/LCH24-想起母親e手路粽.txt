想起母親e5手路粽
鄭順娘

下暗慢一時出門
散步路上來來去去
一陣一陣的少年人
無看著一位是老人
我摸摸鬢邊的頭毛
心想我像按龍王宮
tng2來的浦島太郎
所見無一位熟似
想起古早已經想未起來
呀　閣幾工to7是五日節
母親愛食粽，母親手做
的菜粽佇大鍋內
愛用大箸給粽提起來再扳爿
想欲較緊食菜粽
心內滿堆回憶
永遠未tng2來的彼當時



思  母（二）
鄭順娘
母親過身是二十二年前的冬天
舊曆過年前幾工
我雖心痛艱苦
但是一方面想母親脫離了病痛的折磨
會當往西方極樂世界佛祖身邊得安樂自在
經過了一段時空我悲傷的身也漸漸放開

佇火車頂看ui3窗外的風景
有時看半山腰鬱蒼的樹林中有棟厝
我感覺彼暗或者是母親滯的所在
遙遠迷思　母親是不是佇另外一個所在居住
母親必生活到真快樂吧


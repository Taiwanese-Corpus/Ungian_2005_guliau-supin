
好的開始
鄭順娘
烏陰的下早
大路的路面昨暗落雨的水痕猶未礁
幾月日前
綠川兩岸的人行道設立小欄杆
互車輛未當停起來
附近的大人gin2仔
早暗出來散步
人人帶著微笑
黑黑的櫻花樹
不知不覺吐出綠葉
稀稀的樹葉已經顯出活力
我佇人行道散步一輪閣一輪

心內怨嘆已經消散
感恩眼前的情景
日頭出來
澹澹的路面礁去囉
長久佇綠川邊徛起的無奈
今日看著鳥隻雙雙飛過
聽著潺潺的流水悠悠的聲音
水中一對蟾蜍
向上游展開大嘴
它表示向上游咬來金銀財寶
老百姓真相信
今也日比昨hng好
明也哉會比今也日閣較好
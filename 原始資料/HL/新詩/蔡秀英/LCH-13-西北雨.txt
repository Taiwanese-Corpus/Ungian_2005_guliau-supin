
西北雨
蔡秀英

西北雨講欲落佇過晝後
　烏雲罩滿遠遠的山頭
　　雷聲響到耳孔兜
目一下nih風著起雨隨到
路裡的人啊雨幔未赴tau
著沃到親像跋落水的猴

西北雨風著起雨隨到
路邊金黃一彎一勾
彼是稻穗飽滇(tiN7)tam3著頭
戴葵笠的阿伯仔無宓嘛無走

西北雨真大陣
雷霆佇大甲溪出海口
金金看著雨水扳(peng2)田溝
無求趁大錢滯洋樓
只要血汗莫白流


北部事務李長老e5小傳（憶大稻埕教會e5信者）

李長老e5諱名叫做春生，是閩e5 路工人。伊e5老父有4個子；伊是煞尾e5。細漢e5時就不止靈巧，koh有大志氣，真勤就近先生勉目1 ；所以有体得中外e5學問，佮通曉古今e5事理。長老ti7少年e5時就信仰基督教；人格真懸，濟濟人尊敬伊。Ti7同治7年來台灣經營茶商。當時抵仔台灣佮外國貿易最盛；長老m7-na7努力ti7商界，koh常常著書寄去上海e5報館，統論清朝帝政e5失策。Koh一面對伊e5信tek生出虔誠e5心，攏無見笑伊是做當代一般民眾所輕視e5基督徒。也佮當時e5官府鬥鼓舞社會e5公益事業，以及風俗e5改良等等。

 Ti7北部初代e5教會，長老是真熱心e5一個。對台灣入日本e5版圖了後，李長老對社會e5貢獻，實在難得用畢一項一項來排列到清楚，親擔當台灣史料編篡評議員e5職來幫贊政府，koh 捐款來興起教育，佮濟濟項e5慈善事業。偕牧師teh傳教e5 時，李長老也真正盡力來為著教會著磨。後--來有受揀做大稻埕教會e5長老；每禮拜拜堂守安歇，熱心干証道理，gau5顯出好模樣來chhoa7會友，佮一家e5後輩。Koh獻銀濟濟來做建築拜堂、學堂等等教會事業e5路用。論長老e5寄付，m7是kan-ta 咱北部教會內chit方面na7-tiaN7，就內地人e5教會佮?門e5教會也有受著伊真大e5幫贊。

李長老ti7 9月7 日壽終，享壽88 歲e5高齡。伊有3個子，13個孫，koh 9個曾孫。An2-ni thang講伊受著上帝e5祝福實在真大。

Ti7 11月6日執行葬式ti7李Kui3-ka e5宅，會葬者有東西e5傳教師、政府e5官吏、教育界e5先生、各教會e5代表，以及社會中所有e5名望家等，共倚4千人，逐人無m7為著伊來憂問；總--是gau5疼痛e5上帝看伊已經完滿伊e5工，來揀召伊倒轉。Chit-tiap8伊抵抵是親像暝--時e5太陽留伊e5光ti7烏暗e5月。咱雖罔be7 得thang看見伊e5面影，iau2-ku2咱thang ti7 伊e5 子孫中來看見伊所留e5好模樣。


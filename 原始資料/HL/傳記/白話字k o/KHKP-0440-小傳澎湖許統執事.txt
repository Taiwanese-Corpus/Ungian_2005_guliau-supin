小傳 澎湖許統執事（李Chun5-chiu記）
統伯是屬西嶼e5教會。1902年受洗禮，今年受揀做執事。對入教會了後，熱心拜上帝，勤守聖日。雖然對著真濟e5 khun2-tiok8 也無餒志；有時魚掠掠hou7世俗人搶搶--去，也無beh佮人計較，做人真親切，厝邊人人好；真正是真e5基督徒。西嶼e5教會攏是倚靠伊1人teh料理設法，本身真甘願做主理，招人來禮拜；真正是西嶼教會e5光燈。

今無--lah! 10月7 日，就hou7主召伊離開世間，享壽51歲。攏總破病20外日久，10外日be7講話。Ti7 teh-beh 死e5時，iau2會開嘴苦勸會友著熱心拜上帝，著有智識。厝邊聽著伊死，逐人無m7吐氣流目屎講，可惜--ah,無采chit個人；an2-ni就thang知伊做人的確無打緊1。總--是有一項thang 安慰咱e5心，就是伊有熱心拜上帝，的確得著主賞賜伊大平安快樂e5所在。有一項通煩惱，就是伊e5 子兒猶細漢，道理無甚物會明白，koh kan-ta 插雜ti7世俗人e5中間，驚了會較餒志。請看報e5兄姊替in 1 家祈禱。 -------------1.沒話說

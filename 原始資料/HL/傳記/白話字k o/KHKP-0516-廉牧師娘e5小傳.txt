
 
廉牧師娘e5小傳
偕叡廉
頂日有收著加拿大e5批，講廉牧師娘ti7今年正月初一，已經受上主e5揀召。Ti7 正月初3有埋葬ti7多倫多，伊e5本所在。濟濟人去赴hit日e5葬式，內中有6個宣教師，好意扛伊e5棺木。
廉牧師娘就是加拿大e5人，出世ti7 On-the2-li-o省。伊e5父母企起ti7多倫多市。廉牧師娘是不止活動kap好學e5人。伊是多倫多聖經學校e5卒業生。伊也bat ti7美國留學1年久。
到ti7 1919年kap廉牧師做陣來台灣。兩人kap大家真和好、真親切，也真gau5做人。可惜ti7台灣e5時，身体無甚mih勇健，不得以ti7 1923年koh再倒轉去本國。總--是到厝也常常tu2著破病，到這 pang 病那傷重，身体那軟弱，ti7正月初一主揀召伊。 
伊有留3個後生，1個查某子，大家iau2細漢。Ti7 這個憂悶e5中間，願咱e5主保護、照顧廉牧師kap伊e5子兒。
(台灣教會報第516卷，1928年3月)
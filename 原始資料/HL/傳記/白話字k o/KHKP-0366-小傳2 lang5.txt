 
小傳
  這 pang北部有2位傳道先生hou7上主召in轉--去，就是林Chheng koaN kap陳Hi-lian5。今beh將in e5小傳大略來ti7下底。
林Chheng-koaN
林Chheng-koaN是泉州城外e5人，20年前才來台灣，tiam3 ti7艋舺布埔街做生理，了後有來艋舺拜堂聽道理，就反悔改變來信主。過無偌久就搬去枋橋，ti7 hia猶原照舊熱心服事上帝，常常去板橋拜堂禮。伊不止欣慕ai3做主e5工，ti7明治37年9月有入淡水神校讀冊，到明治42年就卒業。有受派去tiam3幾若位e5拜堂做傳道師，就是Sau3-hut、羅東、頂雙溪。到舊年12月有對傳道局稟請ai3轉去泉州探伊e5 老母kap伊e5親戚。傳道局允准，就kap伊e5某相kap做陣轉--去。到今年3月koh再來台灣，猶原照舊ti7頂雙溪做e5工。若是路中有染著病，倒--來就那久那傷重；後來入ti7馬偕醫館。可惜食藥無應效，就過往ti7院內，享受39歲。外國牧師本地牧師傳道師幾若個，kap神學校e5學生以及會友有來送葬。
陳Hi-lian5
陳Hi-lian5是新竹廳中港街e5 人。本是teh教學做先生。明治15年有信主，後--來有教教會e5義學，伊亦不止欣慕ai3做主e5工，所以ti7 明治21年有入淡水神學校讀冊，到明治24年就卒業。有受派去tiam3 兩位e5教會，就是後龍kap Thou5-gu5,對舊年起亦加添中港。伊做e5工到今年tu2-tu225年e5久。Ti7舊年有hou7 教會揀伊做長老。今年4月有來赴大會做4中會e5代議長老，。不幸ti7大會了轉去有致肝癌e5 病，打tiap8真久攏無應效。後--來有入馬偕醫院醫治，亦是無采工。到7月23日就過往，享壽54歲，24日ti7牛埔庄講議所有葬式。吳牧師主理，郭牧師讀聖經，陳清議、蕭安居二位牧師有講伊e5來歷，因為in是做伊e5同窗。
請大家替這 2位傳道師祈禱，hou7 in 會受慰，向望後--來相見ti7天--nih8。
(台灣教會報第366卷，1915年9月)

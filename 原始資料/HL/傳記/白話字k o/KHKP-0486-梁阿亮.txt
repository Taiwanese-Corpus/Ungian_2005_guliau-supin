梁阿亮（李水車）

a.	亮伯出世ti7新竹e5 更寮坑，後--來徙去月眉，ti7-hia 聽道理。到56歲e5時，對偕牧師受洗禮；同hit 年設立做長老。

Ti7 20年前有徙來花蓮港e5 Kun-ui庄耕農。Hit時做陣來花蓮港大細共17人na7-tiaN7，今全家有43人，實在真出丁。伊ti7 1 月日前有破病。到ti7 7月29 號就hou7上帝召伊離開世間。論伊e5履歷ai3寫幾若項報逐家知伊e5做人。
（1）	伊e5人款是真樸實、真謙卑，對人真親切、真有度量、歡喜做慈善e5 事，m7-bat 犯官法，gau5治理家內。雖然家內hiah濟人，m7-bat聽見不和e5事。

（2）	伊有才、主受e5福氣：---雖然伊無真大好額，總--是有相當生活，逐個子兒攏有田園幾若甲。

子孫1大陣。現時有4個子、4個新婦、12個查埔孫、11個查某孫、4個孫新婦、4個查埔曾孫、3個查某曾孫、chham 阿亮姆共43個。子孫逐人不止有孝順命，做事業認真，thang講是守己安份e5人。孫e5中間有e5不止有志。現時1個teh做醫生，1個ti7 京都同志社大學預科，亦有1個ti7商工銀行奉職。

伊有享壽83 歲，實在不止長歲壽。有chit 3 項thang講伊有得著世間e5 福氣。

3. 
(3) 論伊e5熱心，實在不止可取。對我來到今，若m7是抵著風雨佮身体破病e5阻擋，攏有來禮拜。伊有常常講道理hou7厝邊聽。引chhoa7 in來拜上帝，in e5家內全部攏有拜上帝。伊有做長老20年久，因為目珠花才辭職；後--來有設伊e5大子佮第二子做長老，現時猶在任。伊e5第三子亦bat做執事；因為身衰lam2才歇睏。伊雖然目花，iau2-ku2會閱唸濟濟聖經佮70外首e5詩。論出捐1亦不止向前，實在真感心。--------------------------1.獻金

4（4）論伊e5葬式，是佮別人有各樣。伊未死e5第先有吩咐伊e5子，伊若死著ka7伊舉行火葬。伊e5子兒趁命令，借日本人e5火葬場來燒。伊也有吩咐伊e5子兒m7免煩惱，thang講是真明白e5人。Hit日來送葬e5人有百5、6人，逐人不止m7甘。伊有1款e5信心，會thang得著boe7敗壞e5福氣。Ng3望看報e5兄姊，替in家內祈禱，hou7伊e5子孫會得著上帝e5照顧，對chit-tiap8起，會koh 較熱心來行天e5 路，就是神人所歡喜--e5。



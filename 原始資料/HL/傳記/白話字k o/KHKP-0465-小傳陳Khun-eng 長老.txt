小傳陳Khun-eng 長老(梁守德 記)

長老是ti7彰化附近福仁坑（?人坑）e5人，出世ti7 1858年12月14日。伊ti7 3 歲無老父，11 歲無老母。家內散hiong,常常著去山mn5…h拾柴thang 做三頓e5路用。Au7--來有來企起ti7城內。

Ti7 25歲e5時，有chhoa7長老娘（現時iau2 ti7--leh)，有得著兩個後生，兩個查某子。伊ti7彰化有做縛棕蓑e5頭路；照看有thang 平常過日。Ti7 39歲e5時，有1日抵著破病beh去提藥，行到觀音亭口，聽見1個西國人（就是梅牧師）teh講道理。神e5劍有chhak8著伊e5心，對an2-ni 反悔來信耶穌。平時食烏薰真大，致到伊e5子出世攏著ka7伊霧薰煙。總--是40歲e5時，有隨時改薰到離，到43歲就來領洗禮。

46歲e5時，有受設立做彰化教會e5長老，接續頭尾年任職9 年久。後--來ti7 54歲e5時，有徙來toa3 ti7員林，ti7 chia 做賣菜籽e5頭路；63 歲有koh當員林教會e5長老，不止出力鼓舞教會e5精神佮財政。

Ti7 1923年7月19日e晡1點鐘有起盲腸炎忽然真傷重，ti7 20日e晡8 點鐘有佮世間相辭，安然去睏。享壽66 歲。

Ti7 29日1點舉行葬式，倚3點出葬。會葬者攏總倚500 lian5人，有彰化、溪湖、崙仔、田中、二水e5教會，倚200 左右來鬥同情。Koh有從中幾若教會以及街--nih8 紳商e5 弔軸。實在真盛況。Chit個人有thang 做咱模樣e5所在。我舉起幾若項來講:--

 (1) 教會失落1枝手。對伊得著救以來，或是用品行抑是用嘴舌，有牽濟濟人來信耶穌拜上帝。Ti7財政來講，伊有克勤克苦，1 年甘願獻成百箍ti7教會。今無--lah! 教會
減1 個gau5招呼--人e5佮gau5鼓舞財政e5--lah! 所以講教會失落1枝手。

(2) 社會失落1 個人。有時伊本身e5 e5、抑是所用e5物，若有小可歹，伊無隨時koh 買，伊著修理到攏boe7用得才hiat-kak8。萬項真節儉。有利益人e5事，伊甘願出，總--是kan-ta 做奢花e5路用，伊m7甘願開。實在大大thang做咱e5模樣。今社會減1個經濟者--lah,所以講社會失落1 個人。

 (3)傳教者失落1 個幫贊。Bat聽見講，有時先生失錯抑是做事誌較chhong-pong7,伊就好膽暗靜來苦勸伊。也bat 佮先生做夥去佈道，來佮伊鬥講道理，m7免hou7伊lek8聲過頭。 Koh再不止致意先生e5過日，有時驚了伊欠缺，有時驚了伊為著無夠thang用，會致到失志，就常常來佮伊談論，贊伊強志壯心。今無--lah,所以講傳教者失落１個幫贊。

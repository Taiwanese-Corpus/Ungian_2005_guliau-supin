余--先生
高金聲 
余饒理先生，lin2 bat 伊--mah？ Bat 伊，21年來台灣開設中學，培養學生。起頭中學設ti7 許--厝，後--來學內學生宿舍beh倒，就來建置1間新中學ti7新樓內。阮向望伊會thang 久長 toa3台灣栽培中學e5 學生，不幸ti7 9年前先生娘破病，無合水土，就搬徙去汕頭e5內山五更舖，tiam3 hia 設中學，教示客人e5子弟。也bat聽著伊有患著pian3-sui7 e5 病，ti7英國調養hou7 醫生醫治，總--是無齊備好，若是伊疼著這東爿e5人，所以phoe命koh過來五更舖教學生。  
今余--先生in現時an3-choaN2？Hai7!真可惜！Ti7 唐山koh 起病，到西曆正月7號ti7 五更舖過往。伊攏無囡仔。先生娘單身toa3世間，為著lam2身命，先生e5面今無thang koh看著！早ti7台灣盡忠做工，真gau5栽培眾少年人，開拆福音極其明朗，款待別人全心疼痛。先生雖然無ti7台灣，若是伊所做e5工iau2留ti7台灣，先生雖然離開世間，若是伊所行e5好iauteh2 利益--人，所以be7禁tit著寫幾字上報來數念。望看報e5 人替先生娘祈禱，hou7伊靠主來受安慰。
咱父e5厝清氣榮光，無罪、無病、無死， 
無koh離別，福氣齊全，永遠o-lo2、歡喜。
 (台灣府城教會報第239卷，1905年2月)

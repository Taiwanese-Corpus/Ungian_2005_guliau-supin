
吳To5 e5小傳 
蕭 Teng-siu7
吳To5 君是土庫e5長老，伊對16 歲就聽道理，20 歲入教會，25歲做執事倚10年久，就升做長老；到今年47歲善終。今將伊e5履歷大概記ti7下面：
伊一生散hiong，總--是不止克己，歡喜獻金kap出工，真熱心，禮拜日真對重，除去病痛以外，m7-bat無守禮拜日，時常kap傳道先生抑是會友去探兄弟姊妹kap佈道，親像斗南若開佈道會e5時伊攏有來，koh斗南e5福音堂大部份是伊來做主理。見若關係教會e5代誌，伊真歡喜出力鬥幫贊。到伊臨終e5攏無變換，真可取。不幸大正12年12月發病，到13年2 月去新樓醫館手術，入院35日久倒來厝--nih8。Koh 去hia 打tiap8 月外日koh倒--來。伊有koh去1 擺，以後ti7厝nih8治療。到ti7正月21日離開世間，22日出葬，不止鬧熱。伊ti7病中不時teh掛慮教會e5事。伊e5心肝平安，無艱苦歸主。
伊 e5老母kap伊e5婦人人真熱心koh賢德。4 個後生，1個公學校卒業，3個iau2-be7,iau2有3個hou7會友。伊所開e5錢，大部份是伊e5小弟吳Khip8君支出，真有兄弟情。大概是以上所記，an2-ni 真thang hou7咱做模樣。請列位替伊e5家族祈禱，是心所願。
(台灣教會報第494卷，1926年4月)
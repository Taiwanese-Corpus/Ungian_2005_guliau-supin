
小傳陳氏 Keh(葉金木)

陳氏Keh就是松仔姆，伊對少年e5時是有食鴉片，熱心拜神明。到62歲e5 時有得著道理，改鴉片，學白話字到會讀聖經，熱人致意引chhoa7人聽道理。若有姑娘，宣道婦來，伊逐擺出力chhoa7 in 去佈道。論題捐1真克己向前，也致意chhoa7家內大細服事上帝。1日早暗有兩擺家庭禮拜。對舊年來常常抵著破病，身体真lam2,iau2-ku2 伊不時佮上帝交陪，讀聖冊。破病ti7眠床，伊e5序細猶原著佮伊ti7眠床邊禮拜，實在真感心。阮ti7 7 月30日有佮陳瓊瑤牧師、鄭進丁君做陣去探伊，佮伊相佮禮拜，伊真歡喜顯明伊攏無艱苦e5款，直直ka7阮說多謝。不幸ti7 8 月1 日hou7主揀召伊離開世間，享受久長e5福氣。我寫幾字hou7咱thang學伊e5 好模樣，續請列位替伊家內大細祈禱，hou7 in 會接續伊e5腳步。
-------------------------------------------------------
1.獻金




　　小傳  趙 Chiok-siong5  (彭Su7-chong5 記e5)
趙Chiok-siong5先生是台南市e5人。伊出世ti7主後1847年。自細漢有讀冊，伊e5大人是做生理。先生兄弟兩人，ti7 20歲e5時老母過身。對hit-tiap8了後心較ai3放肆，四界遊賞。Ti7 22歲e5時才得著道理，是對伊e5厝邊有1個拜上帝e5人，名叫金生兄招伊去禮拜。Hit-tiap8拜堂ti7亭仔腳街，tut2uti7 in e5店後。Hit 時先生歡喜kap伊常常去禮拜，主有開伊e5心，道理漸漸明白；總--是伊e5兄無ai3伊去，常常譏刺鄙馭伊，也怨恨金生兄，講若無伊招，伊就無去入教。先生攏無掠做要緊，甘願吞忍受辱。到25歲就領洗禮入教，26歲老父死。Hit-tiap8已經有做1個親情，就續ka7順孝娶來送葬。現在先生娘iaut2?-leh。　　　
  先生27歲ti7府城有當執事，28歲有受公會派kapPa3兄出門四界賣聖冊，後--來因為教會欠工，就派伊toa3嘉義做傳道先生，就相續toa3阿猴，鳳山、Kong仔林，小琉球、竹仔腳、東港、澎湖、店仔口、岩前、關仔嶺、土庫。也bat鬥教大學。日本領台hit時伊ti7關仔嶺。
Hit陣麻豆e5世俗人誤解講咱入教e5人去通番。所以hit所在信主e5人hou7 in thai5死19人。先生1個大後生22歲也死ti7 hit中間。先生kap先生娘tu2著這號大煩惱e5事，未免tit有真大苦心，總--是攏無想beh報冤。伊甘願將這層代誌交付上主主意。伊猶原tiam3 ti7 教會做主e5工。到50歲才對傳道局稟停。雖然歇工，iau2-ku2有機會猶原佈道，kap人談論道理。有時禮拜日也歡喜主理禮拜。到今年已經71 歲，人雖然老，iau2-ku2會四界行，也iau2會淡薄鬥設法家內小可事。
  不幸ti7 這 個新曆5 月初3暝，ti7台南東門禮拜堂，伊e5第4子天慈所toa3 e5宿舍，hou7主召伊倒去ti7咱父e5厝。到第10 號e 晡出葬。巴牧師主理禮拜，有略仔講起伊e5履歷來相勸勉；也有幾若位先生起--來，敘起伊e5行蹟hou7人數念。從中黃Su7-beng7先生也起來干証講伊e5老父，黃志成(牧師)，頭1擺聽道理受感激，是因為聽見趙Chiok-siong5先生所講e5。An2-ni伊e5 工程不止有功效。
Hit日來送葬攏共有三百lian5人。今我寫這幾句，是數念先生e5好模樣。
1.	先生對22歲受道理到71歲，計共50年久，伊攏無lang3 cham7來放sak道理，無離開主，直直toe3主到召伊e5日。今仔日先生無看後面，直直向前跑走，走到插鏢hit--nih8。今得著上帝因為基督耶穌頂面召伊e5賞賜。
2. 先生m7-na7本身歡喜受主e5道理na7-tiaN7，也gau5引chhoa7伊e5親人，kap伊e5 全家大細，後生、查某子、新婦、孫仔，今仔日攏屬ti7 聖會，做教會內e5 人。咱今仔日人人若攏會親像伊an2-ni,就免驚教會無基底，也免驚教會be7興旺。
(1)	先生雖然無當傳道e5責任，伊iau2-ku2 m7敢掠傳道理e5工做kap伊無干涉，所以常常也ai3幫贊傳道e5工。有時也bat相kap出門佈道，雖然年老，也,iau2有盡忠勇敢e5心。Ng3望咱逐家會學伊這等號e5所行。也願上帝施恩ti7伊家族中e5人，hou7 in koh 會toe3 in 序大人e5腳步來行，toe3主對起頭到路尾，這是心所願。 

吳雞母 e5小傳
   在11月 27號，ti7埤頭拜堂e5房間，上帝有召咱e5好朋友吳雞母（ju7名，文賓）去kap主永遠toa3。咱自然著煩惱be7會thang ti7 chia koh再kap伊相見；總--是心亦著平安大感恩，因為吳--先生36年久做教會盡忠e5差用。伊bat ti7幾若所在當傳道e5職，親像ti7 Ka-poa3-soa2、Giam5-cheng5、茄苳仔、後山、柑仔林、澎湖、阿里港、牛擔灣、萬丹kap埤頭。
  會友ti7逐位尊敬伊、gau5疼伊，因為傳道理e5時陣，伊所講不止有應效，會堪tit勉勵、安慰眾人e5 心。Toa3 ti7埤頭e5時，上帝大賞賜伊e5奴僕。教會ti7 hia 較久真冷淡，m7-ku2吳--先生雖然煩惱，伊e5心無餒志，反轉常常出外佈道、巡兄弟，也請相bat e5人來拜堂受教示；對an2-ni 無偌久教會略仔興起，較濟人倚來聽道理。又koh 吳--先生hit時gau5設法建置這間神e5禮拜堂kap宿舍ti7埤頭街。為著這層事，伊盡出力四界求較快活e5朋友來幫贊。到落成hit-tiap8 真濟人聚集kap會友相kap歡喜感謝上帝。
  吳--先生beh臨終e5日，伊e5身体無大?悴艱苦，會認tit人，續安慰親人e5心。伊kan-ta ai3 耶穌緊緊來chhoa7伊去。主就ka7伊講：「好--ah,奴僕忠厚--ah,你ti7少e5已經盡忠，我beh 用濟濟e5託重你，thang 入你e5主e5快樂。」

高德章e5小傳
高金聲
扑算有濟濟朋友ti7這個熱天，beh寄批來台南ka7伊請安；中間也kaN2有人teh數念in ti7東京受著伊e5好款待，beh寄物來新樓送--伊。今仔日ka7 lin2通知，伊無ti7-chia，ti7 5月初二暗已經坐急行車去鹿谷。
我今beh舉筆來記伊e5履歷淡薄希望讀者tui3這個向主耶穌來生起激勵e5心。高德章先生出世ti7明治37年一月一日，本籍地ti7岡山近中路庄。Ti7大政6年3月20日，卒業公學校，入台南長老教中學。卒業了，入台南神學校，tui3 hia轉入東京明治學院，入高等部文藝科；卒業了，入神學部。昭和3年3月21日卒業，優等生。伊精通希獵文kap英語。以後轉來台灣，ti7太平境做傳道先生，兼做神學校e5講師，an2-ni一年久。隔年做神學校e5教授，也做神學校女子部e5講師，伊ti7神學校做工10年，ti7公報社兩年足。
回想伊ti7中學e5時代，ti7運動界做腳球e5選手，應該著身體健康，反轉體質衰弱，che驚了tui3殷勤好學所致。四月27 e5安息日e昏，先生夫婦兩人來阮兜相探，到11點才轉--去，都無看著德章先生有各樣e5態度，到5月初二暝7點出，氣管發病，liam5-piN轉去祖家。伊企起ti7這粒地球生有38年久。現時伊e5家族iau2有10人toa3 ti7一個寄留地，有父母、婦人人、兩個查甫囡仔、4個查某囡仔、kap一個小妹。Tui3這號境遇，in e5心內怎樣，人人攏知，m7免講。請咱同情，求慈愛e5天父將伊e5平安來充滿in e5心，會hou7 in 向望上帝e5榮光來歡歡喜喜。
今tui3德章先生e5生平，簡單記幾項：
1、家庭孝敬父母，夫婦和順，節儉費用，gau5績督囝兒，tui3重家庭禮拜。
2、社會。人ai3和平，設使有朋友不服，伊常常大事化小事，小事化無事。Koh ai3蓋人e5歹，報揚人e5好。
3、讀冊。Tui3細漢就好學，機會好，所以讀到成功。伊讀冊e5目的，是ai3貢獻做咱教會e5路用。雖然身體較軟弱，iau2-ku2 m7甘放sak傳教e5工。
4、做工。伊做教會e5工13年e5久。Ti7教會不止鼓推家庭e5禮拜，ti7神學校是殷勤教冊。現時ti7公報社所賣e5冊，其中有一本名叫平民e5基督傳，這本原底是英文翻譯做台灣話。內容teh講論主耶穌真週至，會贊人kap主親蜜。翻譯這本冊，就是德章先生盡心力來做，beh做咱教會e5利益；以上chiah e5真堪tit hou7咱thang數念。今以後ti7主來死e5人有福氣；聖神講著，hou7 in煞in e5著磨來安hioh，in所做e5工亦toe3 in。（啟14:13）。       
(台灣教會公報第675號，1941年6月)

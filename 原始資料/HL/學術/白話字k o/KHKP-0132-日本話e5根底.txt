
日本話e5根底
余--先生
咱屬 ti7 台南教會e5兄弟姊妹濟濟個已經bat學白話字。Ti7 日本國亦有人愛用這號e5字，總是in加用幾若個各樣e5字，就是：
        z，是屬 ti7  s --字e5聲類。 
        d，是屬 ti7  t --字e5聲類。
        f，是屬 ti7  h--，(ph-- )字e5聲類。
        y，是屬 ti7  i-- 字e5聲類。
        w，是屬 ti7  u--，o--字e5聲類。
        r。唐人講這個 r--字親像l--字e5聲音，m7-ku2是大各樣。 Ti7 i--字e5頭前r--字e5音是若親像d--字e5款式。
日本人所用e5字是分別做兩類，就是：
      I. 主音字(主＝主人)，－a, i ,u ,e ,o.
        Chiah-e5字有續分別做短聲--ekap5長聲--e5:-----
          a ， i  ，u ，e ，o ，就是短聲--e5。
          a7,i7 ，u7 ，e7 ，o7 ，就是長聲--e5。
   有時 i--字kapu--字e5聲是不止輕到難titthang聽--e5,就是有人寫  i5, u5。
II.僕音字(僕=奴僕)
KG			  N  M  Y  R  W
SZTD	ShJChJ	TsDz	
HBP	F		

今，beh記載日本人e5字母，－
日本人e5字母
a	i	u	e	o
kaga	kigi	kugu	kege	kogo
saza	shiji	suzu	seze	sozo
tada	chiji	tsudzu	tede	todo
na	ni	nu	ne	no
habapa	hibipi	fubupu	hebepe	hobopo
ma	mi	mu	me	mo
ya	i	yu	ye	yo
ra	ri	ru	re	ro
wa	i	u	ye	wo

大家看頂面e5字母就知日本人鬥字有幾若--個無照次序e5體式：
    s  i  就是做  sh  i
    z  i  就是做  j  i
    t  i  就是做  ch  i
    d  i  就是做  j  i
    t  u  就是做  ts  u
    d  u  就是做  dz  u
Koh,
    y  i  變做  i
    w  i  變做  i
    w  u  變做  u
    w  e  變做  y  e
    Iau2有一項著知，就是hit 個 h--字kap hit 個 f--字，日本人有掠做像一款，唐人亦是差不多親像an2-ni。道台所管e5城號做 hu2 抑是fu2。
 日本人有號in e5字母做「五十音」，人若算hiah-e5烏字實在有五十個。Hi2 其餘e5字 in 無掠做各樣e5類，獨獨有分別in做choah8音--e5 nia7-tiaN7，所號e5名就是：
    1. 清-su7:就是hiah-e5烏字，若“ka”，hit 號。
    2. 濁(chok8)音：就是hi2 其餘e5字，若“ga”，hit 號。
      （濁音e5意思是濁濁，邪，無正，無清。）
Ti7 頂面雖然有略仔記載日本話e5根底，iau2-ku2凡若所ai3講in e5話tu2 tu2明應該著聽in本身所講e5腔口，才會正。Tui3寫的確be7正。
 (台南府城教會報第132卷，1896年3月)
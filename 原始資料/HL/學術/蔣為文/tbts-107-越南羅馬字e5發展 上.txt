c) 蔣為文

0. 歷史背景
越南bat受中國1000外年e5直接統治(公元前111~公元939)，了後雖然脫離中國e5統治來獨立，m7-koh 猶kap中國維持一定e5藩屬關係。這個藩屬關係一直維持到19世紀後半期法國介入了才開始有變化。
1. 越南e5文字傳統
越南e5傳統書寫系統是用漢字文言文做正統。了後民間雖然有『字字喃』(Ch? Nom5) e5出現，m7-koh攏無法度成功挑戰kap取代漢字e5地位。
漢字ti7越南e5使用大約ui3趙佗e5『南越國』(公元前204~前111) hit cham7開始(Nguyen 1999:2)。Ti7中國直接統治e5時代漢字正式成做越南e5官方書寫系統。就算ti7 10世紀越南獨立、成立藩屬國了，因為越南封建朝廷大力推廣『儒學』kap建立『科舉制度』，soah強化漢字ti7越南e5正統地位。一般來講，漢字用ti7行政、教育(科舉)、學術寫作、kap古典文學e5創作(Nguyen 1999:3-4)。
越南ti7借用漢字了後，發覺漢字無法度完整表達越南e5日常用語，所以民間慢慢a2發展有越南特色e5『字字喃』。『字字喃』是指南方(kap中國相對來講)e5文字e5意思。因為欠標準化，『字字喃』ma7會使寫作『字宁喃』或者『字字　字南』。根據推測，『字字喃』大概是ti7 10世紀脫離中國統治了後才開始發展出--來(DeFrancis 1977:21)。早期e5『字字喃』主要是做漢字e5輔助工具，用來記錄地名、人名kap地方特產等(Nguyen 1999:2)。Ti7累積幾百年使用e5經驗了後，ti7 13世紀才有『字字喃』e5文學作品e5出現， ah ti7 16到18世紀中間達到最高點。『字字喃』e5使用者主要是thng3赤腳e5平民、落魄文人、僧侶kap少數有強烈民族意識e5精英。一般來講，『字字喃』主要用ti7記錄民間口傳文學、創作純越南話文學、翻譯佛經、kap替漢字作注音、註解(Nguyen 1999)。
『字字喃』e5發展kap台灣e5『歌仔冊』--裡e5台語漢字用字e5方法類似。『字字喃』e5發展ti7早期是用漢字借音為主，後期是模仿漢字e5『形聲』造字原則來造『字字喃』。像講台語e5『gin2-a2 』ti7越南話內底叫做/kon/；/kon/ ti7早期e5『字字喃』寫做『昆』(因為這字e5『漢越音』讀做/kon/)，ti7後期koh寫做『子昆』，由『子』(表示gin2-a2 e5意思)kap『昆』(表音/kon/)構成。
因為『字字喃』無得著當權e5漢字使用者e5支持，ma7無經過完整e5文字規劃(kan-tan隨在個人烏白創造)、koh再『字字喃』本身e5文字缺點，soah造成真混亂e5文字使用現象。這個現象就像目前e5台語文書寫仝款，台語漢字e5使用並無達成標準化。
雖然『字字喃』ti7越南真早就出現，而且koh是越南人家己創造--e5,m7-koh伊soah無法度得著正統e5地位或者取代漢字。Che主要e5原因是：
第一，受中國價值觀e5影響。因為漢字ti7中國是hong5當做唯一e5正統文字，ah中國koh是越南e5宗主國，致使越南各朝廷be7使無ka7漢字當做『神主牌a2』來拜。
第二，hou7科舉制度束縛e5關係。因為越南各朝代攏ka7漢字當做正統，ma7 ka7列ti7科舉考試內底，所以hit koa2想beh做官、通過考試e5人就be7使無學。Tng-tong這koa2人考試入取、功成名就了後，in為著維護家己e5既得利益，當然就繼續擁護漢字e5正統地位。
第三，『字字喃』先天e5文字結構缺陷。『字字喃』主要是按形聲e5方式，結合2個漢字(1個表音、1個表意) 成做一個新e5『字字喃』字。『字字喃』除了繼承漢字本身e5缺點，ma7生thoan3出koh khah che7 e5問題。像講，台語e5『字』ti7『字字喃』--裡寫做『字字』；『少年』寫做『 』。『 』ti7越南話發音/tre/；『 』--裡e5『 』(漢越音/le/)用來暗示 e5發音，『小』用來表示『少年』e5意思。Ui3 chia會-tang3看出『字字喃』其實是比漢字khah複雜、phaiN2 學。一般來講，beh讀有『字字喃』，就ai3先bat漢字才有chai5-tiau7讀。因為『字字喃』複雜kap無標準化，所以造成伊e5推展e5困難。
（這篇原文發表ti7 『2002年台灣羅馬字教學kap研究國際學術研討會論文集』，編輯室整理其中一部份kap本刊讀者分享。）


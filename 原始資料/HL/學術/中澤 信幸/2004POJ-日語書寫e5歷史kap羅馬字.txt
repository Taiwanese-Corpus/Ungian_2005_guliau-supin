日語書寫e5歷史kap羅馬字
中澤信幸（NAKAZAWA Nobuyuki）
日語學專家  博士（文學）
鶴田純（TSURUTA Jun）翻譯

Chit e5發表檢討做一個日語書寫e5「漢字平假名混合文」kap羅馬字文e5好bai2。Chit-ma2一般teh用e5「漢字平假名混合文」，對外國人來講，siuN複雜，ma7 e7 phaiN2了解。M7-koh， chit e5書寫方式已經有經過chiaN5久e5歷史過程，ma7有一定e5合理性，所以對現代e5日本人來講bo5法度kui-khi3 ka7放棄。本文e5觀點是：ti7日本人之間，繼續用「漢字平假名混合文」，na7-si7 ka7外國人當做對象教日語（日語教育）e5時陣，chiah優先用羅馬字來書寫。
關鍵詞：漢字平假名混合文、羅馬字運動、99式、日語e5國際化、日語教育
前言
現在日語e5書寫方式，主流是所謂「漢字平假名混合文〔Kanzi hiragana maziribun〕」，he si7 經過chiaN5久時間來形成e5。一e5語言e5書寫方式是配合時代e5變化來變遷，chit-ma2 koh是面對應該有e5書寫方式e5問題，toh8是講，為tioh8 beh對應日語e5國際化，kam2 beh採用羅馬字chit e5問題。
Chit e5發表是回顧日語書寫e5歷史來檢討羅馬字書寫e5好bai2。
1　現代日語e5書寫方式
回顧日語書寫e5歷史，咱seng beh確認現代日語e5書寫方式。
1.1　漢字平假名混合文
現代e5日語teh使用漢字、平假名、片假名、羅馬字、數字等等e5文字。
漢字      …  山  川  星  空　〔山　溪　星　天〕
平假名    …  ??　??　??　??　〔山　溪　星　天〕
片假名    …  ???? ???????? ????〔電腦 認同 美國〕
羅馬字    …  Tokyo  Nakazawa 〔東京　中澤〕
數字      …  1234  2004.10.9
句點、逗點•符號  …  。　．　、　，　「　」　（　）　?
其中，一般e5文章long2是用「漢字平假名混合文」chit e5書寫方式來寫e5。Chit e5「漢字平假名混合文」，主要是將名詞、動詞詞幹等等「有實質意思e5詞」用漢字來書寫，將助詞、詞尾變化等等「文法因素」用平假名來書寫1。像講，「私?台??行???。〔watasiwa taiwan e ikimasu / 我beh去台灣〕」chit句，e7-tang3解釋an2-ne?

Toh8 an2-ne，「漢字平假名混合文」teh形成「漢字＋假名＋漢字＋假名＋…」chit種結構，做出ti7視覺上khah好了解文章內意思e5效果。
另外，片假名是用來書寫ui3外國引進過來e5物件、概念kap地名等等所謂e5外來語e5。
1.2  羅馬字書寫
羅馬字chit-ma2主要是書寫地名、人名等等固有名詞e5時chiah使用，尤其是用來書寫英文內e5固有名詞，所以tiaN5-tiaN5 e7 hong5認為是書寫英語e5文字，m7是書寫日語e5文字。另外，羅馬字ti7路標頂kap車頭等等e5所在用來補充地名e5書寫。相對e5，chit-ma2 kan-taN用羅馬字來寫e5文章顛倒看be7 tioh8。
2  漢字e5引進kap假名e5出現
Chit-ma2日本人所使用e5「漢字平假名混合文」，ti7進入江戶時代了後（1603∼）chiah定根e5。本來日語本身bo5 siaN2-mih8文字、書寫。
2.1  漢字e5引進
漢字是轉用本來ti7中國所用e5文字來書寫日語e5文字。Chit e5漢字，來kau3日本e5年代bo5清楚，he大概hong5認為是一世紀e5時陣。Siong7早是將漢字e5音a2是訓適應ti7日語來書寫，he叫做「萬葉假名」（→資料1）。Chit種書寫方式，ui3《古事記》（712）、《日本書紀》（720）、《萬葉集》（771以後）e7-tang3看tioh8。Chit e5萬葉假名，i e5結構上e5原理kap朝鮮e5「吏讀（Idu)」、越南e5「字喃（ch?'Nom5)」kang7-khoan2，chiah--e5 ka7漢字應用ti7 ka-ki7 e5語言e5地域，叫做「漢字文化圈」。
另外，中國的文體（舊漢文e5文體），做一e5正式e5文體直接使用。I chiaN5久long2扮演「漢字文化圈」e5共通語言e5角色，ti7日本ma7是做一e5正式e5文體通用了chiaN5久。
2.2  平假名、片假名e5出現
另外一方面， ui3平安時代初期（784∼894）開始使用利用漢字一部分來形成e5片假名來做看舊漢文e5補助符號（→資料1）。Cha-pou--e5用舊漢文chit e5正式e5文體，相對--e5，cha-bou2--e5用草寫漢字來做出e5平假名（→資料1），ui3平安中期到後期（894∼1000左右），因為女性假名文學真時行，平假名toh8歷史e5舞台上出現。
Ui3平安後期到鎌倉、室町時代（1185∼1573），出現真 che7專用平假名e5文章a2是一部份專用片假名e5文章。M7-koh，進入江戶時代了後，in hou7「漢字平假名混合文」、「漢字片假名混合文〔Kanzi katakana maziribun〕」所取代，he主要是因為專用平假名e5文章，ui3日語e5統語結構來看，並bo5 siaN2有效。「漢字平假名混合文」、「漢字片假名混合文」，將「有實質意思e5詞」用漢字、將「文法部分」用假名來表寫，e7-tang3講koh khah有效。
3  日語kap羅馬字e5接觸
Soa3落來，咱beh看日語kap羅馬字e5關係。
3.1  基督教e5傳來kap羅馬字
日語kap羅馬字e5接觸，siong7早應該算是ti7天主教版書籍﹝Kirisitan ban﹞（1591∼1614）上e5日語羅馬字記載。天主教版書籍是渡日e5天主教e5傳教士為tioh8 beh用文書傳教開始e5出版事業。頭一本《聖人e5傳記〔Santosu no gosagyo no utinuki syo﹞》（1591）出版了，soa3來《平家物語》（1592）、《伊曾保物語（伊索寓言）》（1593）、《日葡?書》（1603∼04）、J. Rodriguez﹝Rodorigesu〕（1561∼1633）《日本大文典》（1604∼1608）等等e5文書有出版。
Chiah--e5文書是用根據葡萄牙語設計e5羅馬字來書寫e5。Chit e5羅馬字是日語羅馬字書寫e5開基祖。M7-koh，進入江戶時代了後，日本採用天主•基督教禁令kap鎖國政策，羅馬字書寫bo5法度thoaN3根。
3.2  明治時代e5羅馬字運動
繼續chiaN5久期間e5鎖國政策soah了，透過潑萊〔Perry〕所chhoa7 e5艦隊e5衝擊（1853），日本koh重新開始接觸西方文明。1867年，美國傳教士黑奔〔Hebon､James Curtis Hepburn， 1815∼1911〕編纂日本頭一本日英辭典《和英語林集成》，chit e5辭典是用羅馬字來書寫日語e5。
進入明治時代（1868∼1912）了後，前島密〔Maezima Hisoka〕tai7-seng提出《漢字御廢止之議》（1867）chit份建白書，koh來ti7《興國文廢漢字議》（1874）上主張使用羅馬字講：「現在使用國字不如馬上改用羅馬字」。另外，南部義籌〔Nanbu Yosikazu〕（1840∼1917）ti7《修國語論》（1869）上建議建白講：「愛ka7羅馬字當做國字來追求國語e5獨立kap發展」。後--來，南部《改換文字e5議〔Mozi o gaikan suru no gi〕》（1872）、西周〔Nisi Amane〕（1829∼1897）《以西方字來寫國語e5論〔Yozi o motte kokugo o syosuru no ron〕》（1874）等等e5文書ma7 hong5提出。
明治5年（1872）學制頒布，toh8採用使用漢字、平假名、片假名e5「舊e5假名拼寫法〔Rekisiteki kanazukai〕」，學校教育long2 bo5使用羅馬字。M7-koh，一系列建白出來了，toh8開始「羅馬字運動」。
1884年，外山正一〔Toyama Masakazu〕（1848∼1900）發表「Hoan-hu3主張羅馬字e5人〔Romazi o syutyo5 suru mono ni tugu〕」等等e5評論，1885年，「羅馬字會」toh8設立。
隔年e5 1886年，ti7頭前有提過e5 黑奔，放棄i ti7《和英語林集成》初版、再版（1872）所採用e5羅馬字書寫法，重新採用「羅馬字會」所制定e5書寫法出版第三版。Chit e5書寫方式叫做「黑奔式」，kau3 taN已經用了chiaN5久--a(→資料2）。
另外一方面，田中館愛橘〔Tanakadate Aikitu〕（1856∼1952）、田丸卓郎〔Tamaru Takuro〕（1872∼1932）等等e5人，in雖然屬ti7「羅馬字會」，m7-koh針對拼羅馬字e5方法in e5意見kap主流派bo5 kang5，toh8是講，主流派支持「黑奔式」，相對e5，田中館、田丸等等e5人主張採用khah重視照50音圖排列e5書寫方式，he叫做「日本式」（→資料3）。1886年，田中館、田丸等等e5人設立「羅馬字新誌社」，m7-koh，1905年羅馬字論者ti7「推sak用羅馬字來寫日語」chit e5口號之下放棄in互相之間bo5 siaN2 kang7-khoan2 e5主張，重新團結起來結成「羅馬字推sak會〔Romazi hirome kai〕」。「羅馬字推sak會」採用「黑奔式」，m7-koh，1909年，田中館、田丸等等e5人koh重新主張「日本式」，toh8設立「日本羅馬字社」，1912年in toh8完全離開「羅馬字推sak會」。
進入大正時代（1912∼1926）了後，田丸發表《羅馬字?字論》（1914）、《羅馬字文e5研究〔Romazibun no kenkyu5]》（1920），1921年「日本羅馬字?」以田中館、田丸為中心成立。為tioh8解除「日本羅馬字?」kap?羅馬字推sak會」之間e5對立，文部省ti7 1930年kau3 1936年e5期間設立「臨時羅馬字調??」，追求統一羅馬字e5書寫方式。1937年，《拼寫法e5訓令〔Tuzurikata no kunrei〕》頒布，he是ke-kiam2改正「日本式」e5書寫系統，叫做「訓令式」（→資料4）。
3.3  戰後e5教育kap羅馬字
第二次世界大戰日本kap美國相戰，所以hit-chun7引起排斥西方文化e5趨勢，羅馬字運動ma7衰微--a?M7-koh，戰爭soah，美軍toh8進駐過來，羅馬字運動ma7重新復興--a?
1946年，文部省接受美國教育使節團e5建議設立「羅馬字教育協議會」。Soa3來，小學教育ma7開始採用羅馬字，m7-koh羅馬字e5使用kan-taN限ti7人名、地名等等詞彙上，並bo5達kau3全用羅馬字書寫日語e5階段。
目前，羅馬字tiaN5-tiaN5 hong5認為是書寫日語內底出現e5英語e5文字。Hoan7-se3是因為an2-ne e5原因，照英語發音設計e5「黑奔式」tiaN5-tiaN5 teh使用2。
3.4  羅馬字書寫法bo5普及e5原因
羅馬字做一e5書寫日語e5文字bo5定根e5原因，e7-tang3提出au7-piah e5 3點。
?羅馬字書寫法e5問題
  Na2-chhiuN7頭前所講，日語e5羅馬字書寫系統有「黑奔式」、「日本式」、「訓令式」，書寫系統e5選擇引起論爭，chit e5問題kau3 taN a2-boe7解決。
?日語假名拼寫法e5問題
日語e5假名拼寫法，ui3明治時代long2採用「舊e5假名拼寫法」，m7-koh第二次世界大戰以後，新採用khah重視表音e5「現代假名拼寫法〔Gendai kana zukai〕）」。M7-koh，chit e5「現代假名拼寫法」ma7有助詞「?（ha[wa]）」、「?（wo[o]）」、「?（he[e]）」等等kap實際發音bo5 kang5 e5字，an2-choaN2用羅馬字拼寫chiah--e5字ma7造成一koa2問題。另外，ma7面臨an2-choaN2拼寫日語內e5漢語詞kap外來語e5長音chit種問題。
?單詞e分別kap分寫e問題
日語bo5分寫e5習慣，單詞e5分別ma7 bo5清楚，所以用羅馬字書寫日語toh8發生an2-choaN2分寫chit e5問題。Che m7-na7是書寫論e5問題，ma7是關係tioh8文法論、詞彙論e5 chiaN5大e5問題。
4  日語e5國際化kap羅馬字
M7-koh，進入21世紀，日語kap羅馬字周圍e5環境發生chiaN5大e5變化。
4.1  日語周圍e5狀況e5變化
4.1.1  日語e國際化kap日語教育
Tai7-seng e7-tang3講tioh8日語本身e5國際化。Kau3 20世紀頭一半，日語只是東亞一e5國家e5語言，m7-koh日本e5科學技術kap文化ui3 20世紀後一半toh8開始進入世界各地，同時ti7世界各地ma7開始使用kap學習日語，尤其是ti7東亞kap東南亞，ma7開始出現ka7日語當做共同語言來使用e5情形。
對tioh8 chit種情形，對外國人e5日語教育ma7 ui3 1980年代toh8開始時行。進入21世紀，日語教育e5需要lu2來lu2 che7，e7-tang3講日語已經m7是kan-taN屬ti7日本人e5語言。
Ti7 chit種情形之下，tauh8-tauh8-a2發現，日本人bo5致意使用e5「漢字平假名混合文」，對外國人來講soah chiaN5困難，he是因為一句內分開寫漢字kap平假名（片假名）e5書寫法ti7世界上ma7 bo5前例，chiaN5複雜e5書寫法。
Bat屬ti7 kang7一 e5「漢字文化圈」e5韓國，目前主要使用han-geul〔諺文〕，越南是teh採用照羅馬字設計e5 quoc ngu﹝國語字〕。日本ma7以日語教育壇為中心chiam7-chiam7引起議論講oaN7「漢字平假名混合文」kam2 khah好。
4.1.2  文書處理器、電腦kap?羅馬字變換」
Soa3落來，e7-tang3講tioh8文書處理器kap電腦e5普及。日語e5輸入法有「假名變換」kap?羅馬字變換」，其中大部份e5人ka2-na2用「羅馬字變換」來輸入，he phah算是因為「羅馬字變換」phah字e5鍵khah chio2。「假名變換」long2-chong2用45 e5鍵，m7-koh?羅馬字變換」kan-taN用20外e5鍵toh8好。
總--是，用文書處理器、電腦輸入日語，一定需要羅馬字e5智識，反倒轉--來講，用文書處理器、電腦e5人大多數long2 e7不知不覺用羅馬字來寫日語。
Ui3 chit點 ma7 e7-tang3講，chiaN5久以來用「漢字平假名混合文」慣勢e5日本人ma7開始有接受羅馬字e5基礎。
4.2  現代e5羅馬字運動
4.2.1  Chit-ma e「日本羅馬字會」
1921年成立e5「日本羅馬字會」（ti7 3.2），頭一任會長田中館愛橘就任以來，一直繼續舉辦活動，chit-ma2是民俗學者梅棹忠夫〔Umesao Tadao〕（1920∼）做會長。In tak8個月有一pai2發行機關報《Roomazi Sekai(羅馬字世界）》3。
「日本羅馬字會」chiaN5久koh主張「日本式」羅馬字，m7-koh 1996年提出新e5書寫法，1999年toh8正式承認?Chit e5方式叫做「99式」〈→資料5〉。
4.2.2  「99式」
「99式」e5基本原理是an2-ne4。
1. 「做一e5翻字法e5羅馬字」
〔「99式」〕m7是ka7日語e5羅馬字書寫當做書寫日語e5唯一e5書寫法──做一e5「正字法」e5羅馬字書寫──，是ti7假名漢字混合e5書寫法做正字法e5期間ka7當做ui3假名漢字翻做羅馬字e5「翻字」（英語講transliteration)chit khoan2羅馬字書寫法。
2. 「照假名來寫」
〔「99式」〕m7是完全照發音e5「照音e5羅馬字拼寫法」，是基本上照音，m7-koh終其尾是根據「用假名寫字e5 khoan2」e5「照假名e5羅馬字拼寫法」。
3. 「注音假名方式」
漢字kap片假名e5長音符號（?），long2是照「注音假名〔hurigana〕」e5假名寫做羅馬字。
總--是，「99式」是ti7目前日本一般所使用e5「漢字平假名混合文」kap?現代假名拼寫法5」e5前提之下所設計e5羅馬字書寫法。
4.3 以後e5羅馬字書寫
「日本羅馬字會」bat提出過代替「黑奔式」、「日本式」、「訓令式」e5新e5羅馬字書寫法，到底beh an2-choaN2運用i chiah好？
4.3.1 日語羅馬字書寫e好bai
ChhiuN7 4.1.1所講，日語本身e5國際化呈現出「漢字平假名混合文」複雜性chit e5問題。M7-koh，對日本人來講，「漢字平假名混合文」是chiaN5久慣勢用落來e5，ma7事實上bo5理由sui5 ka7放棄。ChhiuN7 1.1所講，「漢字平假名混合文」，「有實質意思e5詞」用漢字來書寫，「文法因素」用平假名來書寫，有一定e5合理性，m7-koh na7是long2用羅馬字來寫，顛倒e7造成混亂。
另外，khah早是用羅馬字chiah有法度發電訊，後--來經過技術e5革新，用「漢字平假名混合文」ma7 e7-tang3發電訊--a?Ti7 chit種現狀之下，日本人用羅馬字書寫日語e5機會畢竟有限定。
4.3.2  以外國人為對象用日語
日語e5羅馬字書寫，iau2是以外國人為對象e5時陣chiah有意義，尤其是日語教育，聽人講，因為「漢字平假名混合文」真複雜，hou7 chiaN5 che7人感覺為難，甚至放棄繼續oh8日語，所以應該用羅馬字ka7初級e5學習者教日語，對中高級e5學習者tauh8-tauh8-a2採用「漢字平假名混合文」教冊。日語e5學習者bo5一定需要「漢字平假名混合文」e5書寫能力，主要想要oh8日語會話e5人oh8羅馬字書寫法toh8 e7-sai2。
Kang7-khoan2 e5道理，以外國人為讀者寫日文e5時陣，ma7 seng用羅馬字來寫，koh來照需要補充漢字toh8好6。
為tioh beh寫chit種羅馬字，日本人ma7當然需要有關羅馬字e5智識，所以日本e5國語教育（m7是英語教育）ma7愛充分進行羅馬字教育。
5  結語
針對日語書寫e5「漢字平假名混合文」kap羅馬字文e5分別使用，重新koh一kai2說明發表者e5意見。
?Ti7日本人之間通信a2是以日本人為對象寫日文e5時陣，chhiuN7以前an2-ne，chit-ma2 ma7繼續用「漢字平假名混合文」來寫。
?Kap外國人用日語來通信a2是以外國人為對象寫日文e5時陣，seng用羅馬字來寫，照需要補充漢字。
?以外國人為對象e5日語教育，tai7-seng教羅馬字書寫法，對高級e5學習者ma7教「漢字平假名混合文」。
其實，有chiaN5 che7日本人認為：「漢字平假名混合文是日本e5文化，所以愛保持i?」M7-koh，he只是「日語是kan-taN屬ti7日本人e5語言」chit種想法所引起e5 真kheh-eh8 e5意見。日語已經m7是kan-taN屬ti7日本人e5語言，i ti7 leh變做一e5國際共同語。咱愛ka-ki7好好a2了解chit點採取接受羅馬字書寫chit種pian3-khiau3 e5態度。
另外，be7 chio2人kiam2-chhai2 e7感覺接受日語e5羅馬字書寫代表「迎合英語」a2是「迎合美國」。M7-koh，羅馬字本來toh8 m7是kan-taN寫英語時chiah用e5文字，是經過chiaN5久e5歷史所形成e5國際文字。其實，漢字ma7 m7是日本固有e5文字，i本來是ui3中國引進過來e5借用字。咱應該ka-ki7好好a2認識chit點，看時間kap情況，分別使用羅馬字文kap?漢字平假名混合文」。

1 請參考武部良明（1989）
2 請參考平凡社《世界大百科事典》（日立????平凡社、1998）「???字」，國語學會編《國語學大辭典》（東京堂出版、1980）「???字」，天沼寧（1989）。
3 請參考「社團法人日本羅馬字會」e網頁 http://www.roomazi.org/ 。有關最近e「日本羅馬字會」，請參考梅棹忠夫（2004）。
4 http://www.roomazi.org/99siki.html
5 『常用漢字表?現代?名遣??外?語?表記（付　人名用漢字）』（大?省印刷局、1992）
6 M7-koh，對中國人、台灣人等等平常時a2用漢字e5人，採用「漢字平假名混合文」hoan7-se3比羅馬字文khah好了解。應該照對象e5母語分別使用羅馬字文kap?漢字平假名混合文」。
2004台灣羅馬字國際研討會論文集Tai-oan Lo-ma-j" Kok-che Gian-tho-hoe Lun-bun-ch...p



15B-14



Au3戲拖棚
Sakoas

4黨政客, 官僚, 學客kap財團, 媒體大聯合, 配合Chi-na國北京政權, poaN 1齣au3戲teh蹧躂台灣人.

舊統治階層失去「執政權」, ui3「520」開始, 就一直chhe7孔chhe7縫, 拆明--e5, in tu7-lan7 hou7台灣人出頭, 這koa2 Chi-na白人kap烏人管家e5心態就是an2-ne!

「八掌溪事件」「宣佈boai3起核四」「罷免案」「總督府e5 lam7-sam2-tai7」, toh 1項m7是這phang7舊勢力集團teh畫烏漆白, 媒體kan-taN驚無tai7-chi3, 配合in teh修理台灣人政客?

Chi-na人真奸巧, 像罷免案, Song3-chhu7-i7 (宋楚瑜)集團先放聲, 新黨a2 tau3贊聲, koh來就tiam7-tiam7「khia7高山看馬a2相鬥」.

Lian-chan2 (連戰)這個奴才集團, te3人kha-chhng後iat8大旗iat8 kah爽--去, koh hiau-pai kah大聲hiu: 台灣社會choe7-choe7問題, kap in國民黨long2無牽連, 責任是新政府ai3擔!

罷免案本底是Chi-na人Tin2-sou7-chong (丁守中) chhoa7頭hoah, 造chiaN5社會tu7-lan7了後, 有放風聲, 講beh換台灣人出面提案. Che就是統治者「以台制台」e5惡質手路!

這項tai7-chi3真清楚: 台灣社會e5省籍情結tang時化解--a? Ah, 是siaN2-mih人teh sai2弄這個情結, 製造社會e5族群對立?

民進黨政客kap投機學客, ma7假客觀, 提「製造族群仇恨」這頂大帽a2, ti7白人面頭前, 「教示」有堅持e5台灣人!

續--落-來, ROC教育部長Chng2-chu3-lang3 (曾志朗), soah堅持台灣ai3採用北京e5「漢語拼音」, Ma7-in2-chio3 (馬英九)集團ma7放風聲: 台灣母語教育應該用「ㄅㄆㄇ」來教, chiah boe7害台灣學生學kah hoe--去.

In ti7文化面chiah-ni7用心beh ka7台灣「Chi-na標準化」, 民進黨hit-koa2選舉時, ka7「台灣意識」hoah kah大細聲e5政客, nah會long2 tiam7-chih-chih?

Chi-na國食人步數一直來, in e5 kha-a2趕緊「設計社會公論」, Li7-ian7-cho7 (李遠哲)專工放「一中是全體共識」「兩岸統合是歷史趨勢」這款siau2話.

真choe7民進黨立委ma7 leh起tang5, 講ai3隨開放三通, 產業發展chiah有活路. 放phui3安狗心! 台灣經濟bai2到盡pong7, 是siaN2-mih人造chiaN5--e5? 「三通」是好tioh8 toh 1-koa2人?

Lan2 kam2 koh beh坐--leh tong3憨? Kam2 koh會堪得tiam7-tiam7看in piN3 chiah-e5齣頭, ka7 lan2生存e5空間bu2 hou7 au3--去!

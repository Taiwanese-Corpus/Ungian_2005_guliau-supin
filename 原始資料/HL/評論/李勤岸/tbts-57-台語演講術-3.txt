《台語演講術-3》李勤岸編譯

第三個秘訣﹕Ka7你e5演講看做是一項服務

演講家Larry McMahan有一個真好e5控制緊張e5技巧﹕『我無ka7演講看做一項真煩e5代誌，我ka7看做是對聽眾e5一種服務---一款幫忙人e5方法。』
演講確實是會tang3豐富聽眾e5心靈﹕內容豐富、有說服性e5講演會tang3 hou7聽眾有價值e5智識抑是見識，有時陣甚至會改變一個人e5一生； 趣味性e5講演會hou7人 be7 記得煩惱，啟發性e5講演會鼓舞人、激勵人。
你若是愛幫贊別人，採用McMahan e5見解。 按呢會hou7你e5精神集中tiam3你e5聽眾，m7是你本身。

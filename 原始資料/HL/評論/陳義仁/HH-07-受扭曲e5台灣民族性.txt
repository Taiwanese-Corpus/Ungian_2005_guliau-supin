受扭曲e5台灣民族性 
李喬
陳義仁*譯
扭曲e5意思是：「Choan7 kah歪膏chhi7-chhoah8。」
大體上來講，台灣人是移民。所以，台灣人e5民族性有一寡kap原來e5漢人無共款e5所在。
移民精神e5特點是：友愛，互相幫助、熱情、浪漫、冒險、勇敢，以及上kai3難得--e5就是，理想主義e5傾向等。
另外一方面，日本人統治台灣50年，除了有留落經濟建設e5規模以外，也為台灣人扑好法治e5基礎。
後來228事件，以及國民政府處理這個事件e5方式——尤其是殘殺、失蹤，小可有牽連抑是無辜e5人也總thai5,等等，致使到台灣人變成：
（1）不得不用猜疑e5態度對待外省人，甚至台灣人本身也m7敢互相信任。
（2）「無做歹，就m7驚官府」e5觀念變做是無影無跡白賊白koat，法治e5觀念就攏放--去。
（3）屍體疊kah若山，血流kah若溪水，實在真恐怖。自保之道就是冷淡，無關心，自私自利，無愛chhap政治，無公德心。Tui3 an2-ni，個性軟弱無膽就成做是一款美德。「無反抗」，做順民才會富貴、長歲壽。
Koh an2-ni落去，台灣人就變成痲痺，無自覺、無自尊e5族類。群族e5共同理想，kap理想e5致意追求，當然是koh khah免講--ah！
「228」e5毒霧暗影一直攏罩 ti7台灣人e5心靈上，阻擋著較高層次e5心靈活動。所teh講e5生命徵兆 e5提昇，心靈世界e5創造，就變做真困難。
所以咱需要掃除chiah-e5心靈上e5暗影，自主來創造美好e5將來。	（風向第7期，1990年11月）
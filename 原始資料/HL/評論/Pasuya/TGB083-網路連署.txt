網路連署
Pasuya
最近學者發起e5「民主政治kap台灣認同e5道德危機」連署活動, 1禮拜e5時間內底, ui3 2千人到2萬人連署, 特別是chit kui2工有kui2-na7 e5獨派參與, hou7 chit e5活動引起koh-khah大e5討論.

連署名單內底, 閃靈樂團團長Freddy kap台權會會長吳豪人long2已經證實無參加連署, 網路連署e5信用kap真實性koh 1 pai2 hou7人質疑. Che thang看出網路連署e5問題, chit kui2冬來, 便若有siann2-mih活動, long2 tioh8特別設1 e5網路連署來加強訴求主題e5民意基礎, m7-koh ti7網路世界e5連署活動, 是theng3好設計kap灌水--e5, 連署人數e5 che7-chio2, be7有任何e5效力, ma7無thang突顯iah增加運動本身e5力量, an2-ne看--起-來, 連署e5作用ti7 toh位? 是an2-choann2若發起1 e5活動, tioh8-ai3有網路連署?

Chit kai3 e5連署名單, 連「小泉純一郎」,「毛澤東」,「柯林頓」to出現ti7內底, hoan7-se3另日a2出現「蔣介石」,「蔣經國」ma7無siann2 thang奇怪. 若ka7活動e5主體khng3 ti7虛e5網路連署, an2-ne chit e5活動kiam2-chhai2 m7是beh bu2真--e5, hann2--人nia5.

2006.07.27

這款體制
Pasuya

921大地動到taN已經個多月--a, 中華民國政府e5重建工作猶原亂糟糟.

地動tu2發生hit-chun7, chiaN5 choe7官員講大聲話: o5違法e5建設公司一定ai3辦!o7; chit-ma2, 起歹厝e5o烏金團體o7?-taN無代誌, 災區e5重建工程顛倒hou7 in than3機會koh來插-1-kha!

法律kap媒體kang7款, m7是teh保障人民利益--e5; 法律kap媒體long2是工具, 有政治發言權e5階級, 用來做政治鬥爭kap社會控制e5工具!

Koh來, 地動e5重建khang-khoe3做kah an-choaN2, 已經愈來愈無人注意--a!

真choe7人koh無地toa3?

無m7-tioh8--la! M7-koh總統選舉愈來愈oa2近--a, 當選做官, 落選就分無, che kam2是食力e5重建khang-khoe7會tang3相比評--e5?

日頭赤iaN7-iaN7, 政客相鬥猶原是chhiong7-chhiong7滾, 人民就隨人顧性命--ou!

Tioh8--la! Koh煞--落-來, 重建工程sit頭真choe7, 外勞kam2會koh愈choe7?

請老師hou7學生正確e5觀念!
Sin3-chi3

Goa2 chit-ma2讀大學2年a2, 上過真che7老師e5課, 有e5老師上課上到1半, to7講「Lan2中國人......」, 若無to7是講「Lan2 5000冬e5傳統......」, pian7若講tioh8『華陀』, to7講是『我國的華陀......』, 真che7例, 講be7了, 有kui2-na7 pai2 goa2 chiok想beh giah8手ka7老師講:「老師, li2 beh做中國人是li2 e5 tai7-chi3, m7-koh, goa2是1 e5真真正正e5台灣人, m7是中國人.」

Goa2自細han3 to7食台灣米, lim台灣水, 用--e5是新台票, m7是『人民幣』, 講goa2是台灣人無任何m7-tioh8. Iah8有人講lan2 e5祖先是中國人, 所以lan2 ma7是中國人, m7-koh, 台灣chit te3土地是goa2成長e5所在, goa2對i有感情, 有thiaN3惜e5心, 對中國不但無任何e5感情, 而且了解中國e5歷史kap政治了後, hou7 goa2 koh khah討厭中國, 因此, 無人e7-tang3逼goa2違背goa2 e5良心, 叫goa2講ka7-ti7是中國人; ma7無人e7-tang3侮辱goa2, 叫goa2是中國人!

Goa2知iaN2, 大部份老師long2受KMT e5大中國意識影響, 但是ti7 chit e5民主時代, 做老師--e5, 更加ai3將正確e5觀念教hou7 tak8-e5學生知iaN2, 親像「中國」chit e5國家根本to7是1949年chiah成立--e5; lan2台灣chit te3島嶼目前hou7「中華民國」chit e5政權統治, lan2台灣人iau2無ka-ti7 e5國家, lan2猶原是外來政權殖民統治e5對象......等等e5觀念, 若是老師有ka7 chiah-e5觀念教hou7學生, goa2相信免joa7久, lan2一定e7-tang3 ka7「中華民國」ian2 hou7 peng2, 起造新國家!

另外koh有1 e5嚴重e5問題, to7是語言e5問題. 老師上課long2用北京話teh上, ai3知iaN2, 北京話ti7 lan2台灣m7是應該--e5, goa2 long2將i當做外國話來用, 台灣人應該ai3團結, 共同對抗北京話chiah tioh8. Goa2建議老師盡量e7-tang3用台灣話上課, an2-ne來, e7-tang3 hou7學生接觸tioh8母語e5機會, lan2 e5母語也chiah be7消失--去.

Goa2真愛goa2 e5老師, 但是goa2 koh khah愛真理. Ti7讀冊e5過程中, goa2 e7不斷走chhoe7真理, 希望全國e5老師將真理教ka3 hou7學生, mai3 hou7學生錯誤e5觀念, 若無, 受tioh8傷害不止是學生, 社會, 甚至是kui-e5國家!

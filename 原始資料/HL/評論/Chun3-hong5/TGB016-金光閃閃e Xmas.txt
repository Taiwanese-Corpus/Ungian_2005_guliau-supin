「金」光 閃 閃 e5 X'mas
Chun3-hong5

E-pou, goa2 ti7街a2路seh8 e5時, 聽著叮叮噹噹e5 Jingal Bells, oat8頭看著 1欉 1欉紅--e5綠e5聖誕樹a2, 面頂koh有閃閃sih-sih e5彩色電火球a2, 若無, 就是銀--e5金e5 Star.

Goa2 hiong7-hiong7 chhoah-1-tio5, che ka2-na2是米國New York市區e5 X'mas暗暝, ah是ti7英國London街頭? Khau3-pe7, long2 m7是, che是台灣e5 Taipei City! Kam2講tak8-e5人long2變基督徒--a? 若無, nah long2 leh過X'mas?

Lan2 m7是基督徒, 過X'mas就無hiah重要. An2-ne講--來, thai3有hiah che7人teh siau2這個節日--leh? Kam2是電視內底hit-koa2『特賣』『促銷』有e5無e5, 做kah熱phiat-phiat? Kam2是冊局, 『飾品店』內底, long2是chiok「Kawaii」e5『耶誕卡, 娃娃, 吊飾』? Kam2是各機關, 學校, 團體舉辦e5 X'mas活動, hou7 li2心ngiau-ngiau? Kam2是ti7 12--月e5寒--人, 無買 1欉聖誕樹a2來厝--nih tau3鬧熱, 就無夠溫暖? Kam2是ti7 X'mas暝, 無kap Lover去食「X'mas大餐」就無Romantic? Kam2是冬尾鐘聲響e5 hit暝, 若無hi-hi-hoa-hoa e5 Party, 就是song5-phiah-phiah, 無夠Fashion?

Goa2感覺, lan2 teh heng3過X'mas, 其實是用錢買--來-e5, m7-koh che實際上, 是生理人beh趁lan2 e5錢所設e5局, hou7 lan2 khok8-khok8-a2開錢, kioh-si7會tang3買著X'mas kang7款.

莫泊桑bat ti7 i e5小說內底寫: 12點e5 X'mas暗瞑, gun2做伙行去教堂, 冷風 1陣 1陣, 街a2路暗bong-bong無半個人, gun2趕緊行入去內面, tak8-e5 long2跪ti7塗kha, 雙手na2 chhoah na2祈禱, 雖然風透天寒, m7-koh tak8-e5 ti7 X'mas e5歌聲內底, 真心teh祈禱.

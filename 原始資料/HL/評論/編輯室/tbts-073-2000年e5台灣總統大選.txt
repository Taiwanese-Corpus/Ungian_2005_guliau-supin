

2000年e5台灣總統大選
李憲榮

前言
2000年e5總統大選ti7 1999年3 月，也就是一年前就開始ah。當時真che7媒體就teh做有關大選e5民意調查。當然也有人講，有意思beh競選e5人可能ti7幾年前to7已經開始準備工作ah。一般來講，政治菁英是m7是beh投入選舉，有三個主要e5考量:選舉制度e5設計，選民e5結構性，以及菁英之間對這個行動e5認知kap策略性e5互動。
台灣e5總統選舉採用「相對多數制」。Ti7這個制度之下，兩大黨khah有機會得勝，但是比較khah容易產生「策略性投票」(Strategic Votingu3投票hou7比較有當選希望e5第二選擇對象)e5情形，也就是所謂e5「棄保效應」。台灣現此時大約有五至六成e5選民對國民黨、民進黨、kap新黨有某種程度e5政黨認同，其他e5就是無政黨認同或是中立e5選民，這款e5分佈提供無黨菁英相當程度e5發展空間。無黨菁英若是認為現有政黨內e5異議菁英有可能脫黨參選，自然會增加伊家己投入選戰e5信心。仝款e5,若是現有政黨內部e5異議菁英認為無黨人士可能參選，形成多人競爭e5局勢，也khah有可能脫黨投入選戰。宋楚瑜是m7是會參選，ti7這擺選戰中對頂面講e5三種考量攏產生相當e5影響。
這擺e5選戰雖然起步真早，但是大約ti7舊年八月前後，大選e5局勢才確定落來，各政黨kap候選人才開始用心去做選戰議題e5設定kap動員。因為這擺選戰攏總有五組(三個合格提名候選人e5政黨u3國民黨e5連戰、民進黨e5陳水扁、kap新黨e5李敖，以及兩個獨立e5候選人u3宋楚瑜kap許信良)，其中koh有兩組是脫黨參選，而且新黨koh是阿里不達為著幫助宋e5來參選e5,ti7選戰議題e5設定kap動員方面，形成一個相當複雜e5局面。

三個特殊現象
這擺選戰有三個真奇怪特殊e5現象，就是「宋楚瑜現象」，政黨亂倫e5現象，以及民調特別che7 e5現象。所謂e5「宋楚瑜現象」是指宋楚瑜ti7這擺選戰所ka2起來e5旋風。Tui3舊年三月開始e5民調，宋e5支持度一直是一枝獨秀，足久攏be7 siak落來(到舊年十二月九日e5「興票案」爆發以前，支持度一直維持ti7三至四成之間)，hou7民進黨e5選情低迷(維持ti7二成上下)，也hou7國民黨內e5背離再三發生，選情難展(維持ti7一成五到二成之間)。雖然有「興票案」爆發，宋猶會tang3 kap陳、連形成三分天下e5局面。親像「興票案」這種e5威力，若是ti7其他e5國家發生，恐驚早to7 ka7伊送出局ah。宋儘量避免針對具體e5議題表明立場，只強調家己e5執政能力kap「超黨派全民政府」e5論調。對這種e5候選人竟然會ka2起強力e5旋風，一方面是顯示宋e5魅力，另外一方面也顯示台灣政黨政治e5無夠成熟。
一生受國民黨栽培e5宋楚瑜因為得be7著伊所beh愛e5官位脫黨參選，而且真che7食國民黨奶水大漢e5國民黨員也「西瓜oa2大旁」跨黨為宋助選，致到國民黨有一cham7險險to7失控碎裂。新黨推出一個非新黨黨員e5李敖參選，李竟然公開為宋助選，並且想beh chhoe7非新黨e5人搭配競選。許信良脫離民進黨參選，也有be7少民進黨黨員ka7伊鬥saN-kang7,許也chhoe7著一個新黨e5副手搭配(朱惠良)。Tui3民調來觀察，自認偏愛國民黨e5選民無到一半支持連戰，大約有三分之一自認偏愛民進黨e5選民無願意支持陳水扁，自認偏愛新黨e5選民竟然有五分之四e5人支持宋。台灣e5政治菁英kap一般民眾e5政黨亂倫現象，ka7這擺選戰加添be7少怪事kap笑話。
民調次數e5 che7也是這擺選戰一個真奇怪e5現象。自從民調hong5引入台灣了後就相當流行，特別是kap選舉有關e5民調。媒體愛做民調顯然ham增加Ae5報導資料kap銷路真有關係。學術機構kap各種基金會也真有興趣一直teh做，che to7真無正常。這擺大選，每週最少有一個民調，有時會有幾na7個。做了上chiap8 e5是聯合報、中國時報kap TVBS電視台。這三個媒體攏hou7人認為是「統派」e5。國民黨kap民進黨也做民調，有必要e5時才公佈，Ae5用意免問to7知。上慘e5是學術機構也定定hou7人利用，為某一個特定政黨或是候選人做民調。Kap這個現象相關e5是選民e5回應。自從舊年三月各媒體kap機構開始做民調以來，宋e5支持度一路以大幅度領先，陳排第二，連第三。但是問著「啥人會當選e5時」(就是一般所講e5「看好度」)，連卻是一路以大幅度領先，宋排第二，陳落ti7尾尾仔。雖然「興票案」發生，連e5「看好度」猶原領先，宋toe3 ti7後壁，陳猶是落ti7尾仔差真che7。支持度kap看好度相差chiah-nih大，表示台灣e5選民猶是看錢無看人。正常e5民主國家根本無人做「看好度」e5民調。

競選e5主題kap策略
連戰e5競選主題是以「全民政黨」來代表跨族群、跨階級e5勢力; 強化「台灣優先」意識，強調國家安全比一切khah重要，主張「中華民國」(但常常用台灣來稱呼)是主權獨立國家。Ti7策略上，一方面訴求「安定牌」，強調政黨輪替會為台灣帶來無穩定e5未來，一方面拍「政績牌」，A講只有國民黨繼續執政才會tang3確保台灣e5生存kap發展。
陳水扁e5競選主題是用台灣政治e5改革者來代表台灣e5新政府kap新氣象，一方面淡化族群kap統獨e5爭議，一方面凸顯改革黑金、改造政府kap政黨輪替e5重要性。Ti7策略上，伊想beh用「新中間路線」來解除一般人對民進黨執政e5驚疑，設法避免ka7國家安全成做選戰e5焦點議題，加講寡國家政策，並且提出真che7政策白皮書。
宋楚瑜ham國民黨並無本質上e5差別。為著beh避免hou7人用伊外省籍e5背景來懷疑伊對國家認同e5立場，強調伊家己是族群融合e5象徵，利用人民對國民黨e5不滿，強調伊是社會低層勢力e5代言人。因為伊是脫黨參選，所以一再強調 「超黨派全民政府」，也強調伊e5行政能力kap做台灣省長時e5政績。Ti7議題上，伊是三個主要候選人中間立場上蓋無清楚e5人。

選情預測
	討論選戰上趣味但是也是上危險e5就是預測選情。Ti7「興票案」爆發以前，宋e5民調khia7 koan5 be7落，hou7連陣營kap陳陣營真擔心，甚至非常失志。所以，連陣營kap陳陣營無相招to7做伙拍宋，但是效果並無好。
Ti7這擺選戰以前連戰攏無選戰經驗，本身koh是一個一向食飯khaN中央(ng) e5人，選戰了後to7處處表現be7好勢。另外伊脫be7出李登輝e5陰影，揹著國民黨沉重e5包袱，黨內koh離心離德，ham李登輝四年前e5選戰實在be7 tang3相比。連beh贏選戰只有靠國民黨傳統e5技倆，也就是組織戰kap銀彈戰。
陳水扁e5選戰經驗豐富，但是無法度得著獨派全力e5支持，民調也顯示伊be7 tang3得著民進黨傳統三成e5支持率。伊會按呢，kap伊e5選戰策略當然有關係。陳陣營e5如意算盤是，連、宋分散國民黨e5傳統票源，他得著獨派e5人全力支持，另外koh開拓所謂e5中間選民，就會得勝。
宋楚瑜e5支持群主要是新黨e5支持者、統派人士、賭爛國民黨e5選民、kap「本省籍」得著宋省長e5好處或是認為宋真有行政能力e5選民。宋bat有省長選戰e5經驗，相當知影群眾語言，也真gau5表演，所以ti7群眾kap媒體頭前，顯然真有魅力。
Ti7「興票案」進前，我認為宋所得三到四成e5支持率e5聲勢雖然可觀，但是這擺大選e5當選率應該ti7四成以上，而且宋e5支持群koh是屬「顯性e5支持者」(樂意顯示e5忠實支持者)，所以宋雖然有希望當選，m7-koh be7當選。最後e5兩位決戰者應該是連kap陳，連嬴e5機會khah che7。
「興票案」hou7宋e5氣勢大大受損，支持率已經降到二成五左右，大約有三分之一e5支持者回流轉去連或是陳hia，陳hit旁小khoa2 khah che7。宋所流失e5已經無法度挽回，新e5支持者也無法度增加，差不多已經確定無法度當選。其實ti7一個成熟e5民主國家，宋應該早to7被迫退選，伊會tang3繼續留ti7選局內底，是台灣政治文化e5一種奇特現象。
「興票案」以後，寄望改革e5選民回流到陳陣營，hou7陳選嬴e5希望增加be7少。希望e5增加，不但hou7陳e5競選總部工作人員士氣增加，而且也hou7民進黨內e5公職人員由原本只是形式上e5支持漸漸變做實質e5支持，獨派e5支持者也漸漸teh增加，目前是相當會有出頭。
連e5氣勢確實是振動be7起來，但是國民黨統治台灣五十年所建立e5組織、財力、人脈，以及伊負面教育人民收紅包e5習慣，卻是be7使小看。Ti7選戰最後幾禮拜，國民黨ka7整個黨機器動員起來，koh加銀彈攻勢，是民進黨真phaiN2應付e5,嬴e5機會比民進黨khah che7。

結語
選戰na2親像是一場球賽，猶未到最後hit個時刻攏猶有變數。任何一個候選人所犯e5重大錯誤，抑是hou7人挖出來e5重大醜聞，以及重大e5國內、外事件對選戰攏有可能產生真大e5影響。所以任何選戰e5預測其實攏是提來做參考nia7-nia7。

(2000年1月20日完稿。原文是中文，編輯室翻譯做台文)



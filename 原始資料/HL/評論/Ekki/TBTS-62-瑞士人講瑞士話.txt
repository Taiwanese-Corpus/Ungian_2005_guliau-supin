
[語言e5世界旅行] 
瑞士人講瑞士話
Ekki
中文內底無「瑞士話」這e5講法。
M7-koh你到taN遇過幾個瑞士人﹖我已經有兩擺遇過瑞士人ka7我講 in 講e5話叫做瑞士話。這m7是參你講sng2笑。真e5。
大家攏知影瑞士是多語言國家﹐所以我若tu2-tioh8瑞士人時﹐我to7會問 in :

Q: Oh, you are Swiss. So what language do you speak?
A: I speak Swiss.

第二擺e5時﹐我就感覺真趣味，我ka7對方講﹕ 
There is no such a language! 

Ha ha。我實在真清楚伊e5意思是啥物。

瑞士人所講e5「瑞士語」其實是Schweizer Deutsch, 是德語方言e5一種。因為沒有其他e5瑞士語言用 “Schweizer" 開頭來稱呼 in e5語言﹐若ka7簡稱起來﹐用英語真自然就變成Swiss。講法語、意大利語、羅曼語 (Romansch)e5人一般是 be7 ka7家己e5語言叫做「瑞士語」。
瑞士德語(SD)e5情況kap福佬語差不多。電視、電臺上使用真濟﹐但是無任何印刷品是用 
SD寫e5 。
想beh買寡瑞士德語e5冊抑是報紙﹐根本無可能﹐只有一寡話劇e5劇本是用瑞士德語寫e5﹐市面上ma7無teh賣。大家已經習慣用正規德語書寫ah。 學校用e5冊﹐全部攏是正規德語。
咱大家真愛提起瑞士﹐卻m7知影瑞士並m7是真名譽e5一個國家。瑞士e5生產並無濟﹐錢濟主要是靠黑錢，洗錢洗來e5。一旦有一工黑錢若公開(有寡瑞士人真想beh擺脫瑞士e5不名譽)﹐瑞士經濟馬上會崩去。
另外一個例是西班牙。佛朗哥獨裁倒臺後﹐西班牙人通常ti7國內會真客氣﹐真清楚ka7西班牙語稱為 Castilian/Castellano (卡斯提雅語)。
西班牙是一個多語言國家。但是ti7國外也是稱呼為「西班牙語」。外國人對「卡斯提雅」稱呼並無啥熟。

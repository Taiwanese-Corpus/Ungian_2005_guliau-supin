Chhoe7無台灣人e5戰爭
Sin
Che根本m7是台灣人kap支那人e5戰爭, 是支那人kap台灣支那人e5「競爭」.

2006年尾北高市長選舉, 陳菊當選高雄市長, 自an2-ne, kui-e5南台灣long2是新潮流e5天下.

新潮流chiah8南部人夠夠, in知iann2南部人koh khah an2-choann2 tu7-lan7民進黨, 票ma7是be7投hou7國民黨. 所以in kan-tann敢ti7南部選 (無, 好膽去北部選看mai7-a2).

台北市本底to7是支那人e5天下, koh chit kui2冬來支那人有意識搬去台北, 民進黨選輸是意料中e5 tai7-chi3. 謝長廷出來選, 是為ka-ti7 2008 e5大選鋪路.

新潮流e5背骨性格, 運動khou-a2 long2真了解, m7-koh大多數e5苦勞大眾oh理解, 所以一直變做in掌握國家機器e5工具.

話講--tng2-來, 2008 e5選舉, in ma7一定e7 hoah出「台灣人對支那人e5戰爭」chit e5口號. Chit-e5 ke-kui beh an2-choann2 ka7 thuh hou7破, chit-e5政治pun3-so3 beh an2-choann2清除, 現此時tng-teh考驗新1代e5理想主義者.

2007.01.16
